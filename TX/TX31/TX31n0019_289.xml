<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-git/xml-p5a/master/schema/cbeta-p5a.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="TX31n0019">
<teiHeader>
	<fileDesc>
		<titleStmt>
			<title>Corpus of Venerable Tai Xu's Buddhist Studies, Electronic version, No. 19 第十九編　文叢(第137卷-第321卷)</title>
			<title xml:lang="zh-Hant">太虛大師全書數位版, No. 19 第十九編　文叢(第137卷-第321卷)</title>
			<author>民國 釋太虛著</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>185卷</extent>
		<publicationStmt>
			<idno type="CBETA">
				<idno type="canon">TX</idno>.<idno type="vol">31</idno>.<idno type="no">19</idno>
			</idno>
			<distributor>
				<name>中華電子佛典協會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2023-06-27 22:21:24 +0800</date>
		</publicationStmt>
		<sourceDesc>
			<bibl>
				<title level="s">Corpus of Venerable Tai Xu's Buddhist Studies</title>
				<title level="s" xml:lang="zh-Hant">太虛大師全書</title>
				<title level="m" xml:lang="zh-Hant">第十九編　文叢(第137卷-第321卷)</title>
			</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Text as provided by Yin-Shun Cultural and Educational Foundation</p>
			<p xml:lang="zh-Hant" cb:type="ly">印順文教基金會提供</p>
		</projectDesc>
		<editorialDecl>
			<punctuation resp="orig"><p>原書標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【太虛】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
			</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2022-09-15">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">雜文</cb:mulu><cb:mulu type="其他" level="2">論火葬與國民之福利</cb:mulu><cb:mulu type="其他" level="3">五</cb:mulu><cb:div type="other">
<milestone unit="juan" n="289"/>
<pb ed="TX" xml:id="TX31.0019.1477a" n="1477a"/>
<lb ed="TX" n="1477a01"/><cb:div type="other"><cb:mulu type="其他" level="2">論甘地</cb:mulu><head>論甘地</head>
<lb ed="TX" n="1477a02"/><p xml:id="pTX31p1477a0201" style="margin-left:0em;text-indent:2em">通一君譯 Bernard Sexton 原著曰：世變之亟，未有如現代之甚者也！驚天動地之
<lb ed="TX" n="1477a03"/>事相繼迭乘，綿延數世紀之各種組識，可推倒於頃刻之間，其所留之影像，可於一年
<lb ed="TX" n="1477a04"/>之內消滅於人群之腦際。歐戰未終，俄起革命，毅勇之士，擬在內法河——neva 在俄
<lb ed="TX" n="1477a05"/>國——畔創設共產黨政府矣。愛爾蘭故邦，忽自驚醒，高原遺族遂復為軍隊之中、閣
<lb ed="TX" n="1477a06"/>議之上之大問題矣。新芬作難，英竟與之言和矣。吾人睹此種種重大事變，正驚愕莫
<lb ed="TX" n="1477a07"/>名間，忽聞東方之亞利安——即印度歐羅巴——人亦奮袂以起作反抗運動矣。唯聞印
<lb ed="TX" n="1477a08"/>人之爭自由，為道與他民族異，不施武力，不需刀槍，不飛血肉，而惟藉靈性之感化
<lb ed="TX" n="1477a09"/>力，以仁愛動英之執政者為務，為之首者乃甘地氏。甘地作戰，不用槍砲之炸擊力，
<lb ed="TX" n="1477a10"/>而用靈性之潛化力，名之為大將軍，寧稱之為麥哈麥——大魂靈——。甘地發難以來
<lb ed="TX" n="1477a11"/>，從未殺一人，傷一畜，屠戮騷擾，皆被其懸為厲禁。然而英政府對之，亦以震驚不
<pb ed="TX" xml:id="TX31.0019.1478a" n="1478a"/>
<lb ed="TX" n="1478a01"/>已矣！</p>
<lb ed="TX" n="1478a02"/><p xml:id="pTX31p1478a0201" style="margin-left:0em;text-indent:2em">甘地之歷史　甘地之英文全名為 Mohandas Karamchaand Gandhi，以一八六九
<lb ed="TX" n="1478a03"/>年十月二日生於印度之 Porbnadar。其先代為貴胄，祖嘗為國務總理。少時，平庸如
<lb ed="TX" n="1478a04"/>常孩。年十九，赴倫敦習法律，始得見宇宙之大。此當為神經質之少年，忽投入歐西
<lb ed="TX" n="1478a05"/>文化之陶鑄器中，初時頗有侷促不安之狀，然後即習之。終其在校之年，除習法律外
<lb ed="TX" n="1478a06"/>，復能廣交時俊，潛心研究耶教及歐西文化。一八九三年歸印度，旋即赴南非洲營律
<lb ed="TX" n="1478a07"/>師業務。非歐洲人虐待印僑，幾無人道可言。甘地思維護之，遂備受譏嘲辱罵鞭打之
<lb ed="TX" n="1478a08"/>苦。彼為世胄之後，並受過高等教育，在他地或可得人良善之待遇，在南非洲則凡屬
<lb ed="TX" n="1478a09"/>印人皆被目之為苦力。甘地因受辱而瀕於死者數次，被禁錮於獄亦數次。當其初至南
<lb ed="TX" n="1478a10"/>非洲時，印僑較現在尚為自由。後英人箝制印人之手段日形嚴厲，甘地乃倡消極抵抗
<lb ed="TX" n="1478a11"/>運動以應付之。</p>
<lb ed="TX" n="1478a12"/><p xml:id="pTX31p1478a1201" style="margin-left:0em;text-indent:2em">在南非戰爭中，甘地大顯其忍耐容恕功夫。組織印地救傷隊，率同志奔馳於戰線
<pb ed="TX" xml:id="TX31.0019.1479a" n="1479a"/>
<lb ed="TX" n="1479a01"/>之中，力盡救護之職，冀英政府念其忠誠而解放印人也。於一九〇六年樹羅之變中，
<lb ed="TX" n="1479a02"/>復率其同志組織義勇隊，盡救護之職，甘地等雖盡力矢忠於英，然英人虐待印人，反
<lb ed="TX" n="1479a03"/>變本加厲。一八九六年甘地嘗在印度麻打拉薩作演辭曰：南非之印僑，最受凌虐之苦
<lb ed="TX" n="1479a04"/>。鐵路職員待吾人如畜類，吾人不能安然行於街衢之上；吾人被視之為亞洲之污物，
<lb ed="TX" n="1479a05"/>處處受人詬罵吾人為發臭之苦力，害人之動物。白人謂吾生殖若兔子，據彼之意當捕
<lb ed="TX" n="1479a06"/>殺之若兔子云云，誠慨乎其言之矣！後印度人所處地位益見惡劣，忍無可忍，乃於一
<lb ed="TX" n="1479a07"/>九〇六年九月間集同志開大會，同行宣誓，決意實行消極抵抗運動。</p>
<lb ed="TX" n="1479a08"/><p xml:id="pTX31p1479a0801" style="margin-left:0em;text-indent:2em">消極抵抗運動　甘地嘗對其友人某曰：余小時在學校中，讀一詩不禁深有所感
<lb ed="TX" n="1479a09"/>。是詩之大意，謂人若以一杯水惠汝，而汝以一杯水報之，兩相抵銷無足稱述；苟能
<lb ed="TX" n="1479a10"/>以德報怨則美矣云云。後閱耶教新約，至「勿拒惡人，彼若打汝右頰，汝當再以左頰
<lb ed="TX" n="1479a11"/>向之」。愛爾仇敵，為迫害汝者祈禱，汝乃可為上帝之子。不覺我胸中所懷之意念，
<lb ed="TX" n="1479a12"/>耶穌已先我言之。後讀托爾斯太「天國在汝心中」一書，益覺我素抱主張之正確矣。
<pb ed="TX" xml:id="TX31.0019.1480a" n="1480a"/>
<lb ed="TX" n="1480a01"/>余嫌消極反抗一語不能為吾主張全部適宜之名辭，而祗足表示吾計劃一部份之意義。
<lb ed="TX" n="1480a02"/>以德報怨一語，似更為確切。然余仍用消極反抗為余運動之名詞者，蓋此已為盡人所
<lb ed="TX" n="1480a03"/>知，易得人之了解也云。</p>
<lb ed="TX" n="1480a04"/><p xml:id="pTX31p1480a0401" style="margin-left:0em;text-indent:2em">靈性潛力　甘地為消極抵抗，為無堅不破之利器。施行此項運動者，可得幸福，
<lb ed="TX" n="1480a05"/>而受之者可無流血之苦。此法可歷萬世而不舊，公諸大眾而無宣泄之患。作消極抵抗
<lb ed="TX" n="1480a06"/>運動者，苟相爭勝，其能力可愈爭而愈強，永不衰滅。消極抵抗無須刀刃，而其堅強
<lb ed="TX" n="1480a07"/>人力不能破之。其主動力，於英文稱之曰真理，托爾斯泰名之曰靈性、潛力或愛力。
<lb ed="TX" n="1480a08"/>最純粹之消極抵抗，可無須金錢或其他物質的之濟助。然在初期中難免用武力而發生
<lb ed="TX" n="1480a09"/>騷動，無論男女老幼皆可參與此項運動，或謂祗弱不足為之人民，不能以武力抵抗武
<lb ed="TX" n="1480a10"/>力者，方用此法，此論殊屬不確。蓋自認為弱不足為者，即不能作消極抵抗。凡屬除
<lb ed="TX" n="1480a11"/>所具一種人類公有之禽獸式的奮爭力外，復有一種較高之潛力者，方足作此運動而收
<lb ed="TX" n="1480a12"/>成效。</p>
<pb ed="TX" xml:id="TX31.0019.1481a" n="1481a"/>
<lb ed="TX" n="1481a01"/><p xml:id="pTX31p1481a0101" style="margin-left:0em;text-indent:2em">發展個人之靈性、潛力或愛力以施抵抗者，第一須能安貧，不求豐衣美食而常
<lb ed="TX" n="1481a02"/>以修淡泊工夫為懷者，方足言此。此心苟常純潔無瑕，潛力自生，而世間無不可為之
<lb ed="TX" n="1481a03"/>事矣。故欲實行消極抵抗者，先須有長時期之靈性修養工夫，能作純粹之消極抵抗者
<lb ed="TX" n="1481a04"/>，每為完人。愈得消極抵抗確切之了解而能窮行之者，其人格完美之程度亦愈高。世
<lb ed="TX" n="1481a05"/>人苟咸喻吾旨而從吾以行，則全世之社會思潮將改易其途徑，政治權威，兵備實力將
<lb ed="TX" n="1481a06"/>不消而自滅。無論東西民族之政治社會，從茲將無呻吟嘆息之氣矣！由此觀之，消極
<lb ed="TX" n="1481a07"/>抵抗實為世間最高尚最優美之教育。人受初等教育之後，即當以此教之，使其知何為
<lb ed="TX" n="1481a08"/>靈性、真理、仁愛。人生在世，無非為一種勤奮，然須知仁愛可勝憎惡，真理可勝虛
<lb ed="TX" n="1481a09"/>勢，克己耐苦可勝強權也。</p>
<lb ed="TX" n="1481a10"/><p xml:id="pTX31p1481a1001" style="margin-left:0em;text-indent:2em">牢獄經驗　甘地在南非因提倡消極抵抗而被拘入獄者數次，彼嘗自述曰：牢獄生
<lb ed="TX" n="1481a11"/>涯，惠我匪淺。我歷受肉體之痛苦，而我靈性上之能力轉見加強，自信力較前更偉。
<lb ed="TX" n="1481a12"/>經此磨練後，已不知艱苦為何物矣云云。甘地在南非消極抵抗之成績甚佳，法律上對
<pb ed="TX" xml:id="TX31.0019.1482a" n="1482a"/>
<lb ed="TX" n="1482a01"/>印人不公平之待遇已一一消除。今南非印僑祗受非法律能力所及社會上、工業上之歧
<lb ed="TX" n="1482a02"/>視矣。甘地於大戰爆發後，至倫敦組織印度戰地救濟隊，為英政府效力，以期達到完
<lb ed="TX" n="1482a03"/>全解放印度之目的。</p>
<lb ed="TX" n="1482a04"/><p xml:id="pTX31p1482a0401" style="margin-left:0em;text-indent:2em">意見之變遷　數年之前，甘地竭力主張聯絡英帝國政府以博其歡心。彼於大戰中
<lb ed="TX" n="1482a05"/>，勸印人犧牲金錢人力以表示愛護政府之殷情。然大戰告終之後，印人所受羈絆箝制
<lb ed="TX" n="1482a06"/>，一如往昔。故甘地與其同志尊皇之念，較前大為減殺。一九一五年，彼嘗曰：大不
<lb ed="TX" n="1482a07"/>烈顛帝國有數種主義足以動我愛情者，其一為凡人民皆有最廣闊最自由之範圍，使其
<lb ed="TX" n="1482a08"/>發展能力光榮及為彼良心上一切願為之事。此種民權，祗大不列顛之人民賦有之云云
<lb ed="TX" n="1482a09"/>。於一九二一年十一月間，甘地曰：吾之智慧已因經驗而增加，今余以為大不列顛之
<lb ed="TX" n="1482a10"/>政制實極不良，亟須改革，蓋以其不為人民自由改進留餘地也。余嘗為大不列顛政府
<lb ed="TX" n="1482a11"/>效力於樹羅之變，南非之役，與此屆大戰，然於今思之：吾之作為，皆為罪過也云云
<lb ed="TX" n="1482a12"/>。觀此前後兩段言論，可知甘地對英之態度已大變矣。彼對於印度之司法界，又嘗作
<pb ed="TX" xml:id="TX31.0019.1483a" n="1483a"/>
<lb ed="TX" n="1483a01"/>評論曰：人若破壞其自己所立之規則，則已犯刑事罪案。蓋彼破壞行為之影響，非祗
<lb ed="TX" n="1483a02"/>對己而亦足侵害他人，非但有規避責罰之罪——立法者每無法以治其違法之罪——，
<lb ed="TX" n="1483a03"/>且有規避他人守法時所有種種不便之罪也。一人如是，一國亦如是。今英政府在印所
<lb ed="TX" n="1483a04"/>立處罰法案及審察法案，莫不為其官吏所濫用。實行消極抵抗者，對於政府命令，往
<lb ed="TX" n="1483a05"/>往逆來順受，故司法者益見漫無顧忌矣。利庭爵士 Lord Reading 嘗嚴重聲明曰：若消
<lb ed="TX" n="1483a06"/>極抵抗者苟無暴橫行為，政府當不加阻遏。此項諾言，今皆被棄之矣。可知甘地對英
<lb ed="TX" n="1483a07"/>抱怨實深也！然彼於一九二〇年十一月間嘗曰：余為實行消極抵抗者，故仍承認喬治
<lb ed="TX" n="1483a08"/>為余之君主。余對於喬治個人毫無惡感，所疾視者乃其治制耳。</p>
<lb ed="TX" n="1483a09"/><p xml:id="pTX31p1483a0901" style="margin-left:0em;text-indent:2em">印度社會素以階級著，上級人民之奴視下級人民，一若英之奴視印人，此於印人
<lb ed="TX" n="1483a10"/>之自己大罪惡。然甘地謂印度素無階級，印度人在昔皆可藉其個人之能力以增高其社
<lb ed="TX" n="1483a11"/>會之地位。彼所恨者，乃虐待下級人民之法律耳。甘地旅行常搭三等車以窺下等人民
<lb ed="TX" n="1483a12"/>之疾苦。</p>
<pb ed="TX" xml:id="TX31.0019.1484a" n="1484a"/>
<lb ed="TX" n="1484a01"/><p xml:id="pTX31p1484a0101" style="margin-left:0em;text-indent:2em">提倡守法反對　甘地反對政府，非但為印度人民之權利，而亦即其義務所在不容
<lb ed="TX" n="1484a02"/>辭者也。然因反對而起暴動，則非其所願聞。近來印度時有因抗英而發生騷擾之事，
<lb ed="TX" n="1484a03"/>皆違背甘地之意旨者也。甘地聞之，必深為太息曰：吾道失敗以此也。甘地寡欲而懇
<lb ed="TX" n="1484a04"/>切若嬰孩，信道既明而自知益篤，勇往直前毫無餒氣。彼為印度現用消極抵抗方法以
<lb ed="TX" n="1484a05"/>先造成一精神之自治政府，而後再圖建設政治上之自治政府，故其實行工夫之第一步
<lb ed="TX" n="1484a06"/>為個人自治，個人自治之要點為守法，能守法而又能為抵抗，斯足尚矣！</p>
<lb ed="TX" n="1484a07"/><p xml:id="pTX31p1484a0701" style="margin-left:0em;text-indent:2em">孟買騷動　一九二一年十一月威爾司太子游印度，孟買忽有大騷動。甘地之同志
<lb ed="TX" n="1484a08"/>，奔走呼號於市，勸民眾四散歸家，被暴民毆擊而受傷者數人。甘地聞信，親至孟買
<lb ed="TX" n="1484a09"/>，勸民息亂。民眾不為之動，騷擾如故，甘地乃不食以諫之。餓四日，暴動者為其所
<lb ed="TX" n="1484a10"/>感化，自願息亂，並允此後不再出此。事平後，甘地致書於孟買人民，略曰：自決行
<lb ed="TX" n="1484a11"/>動不可以暴亂出之，印度無須過激主義，更不須採無政府政策，自決者即個人保全其
<lb ed="TX" n="1484a12"/>身體之自由以行其所欲之謂也，不暴動，棄組合，修養各個人最自由之思想，於是自
<pb ed="TX" xml:id="TX31.0019.1485a" n="1485a"/>
<lb ed="TX" n="1485a01"/>決可能矣。人世間祇有一主宰，真理仁愛是也。除篤信真理，實行仁愛，我生別無他
<lb ed="TX" n="1485a02"/>志，我萬不能恨英人。余嘗再三詆英人之政治組織，吾身苟存在於世，此恨當無終止
<lb ed="TX" n="1485a03"/>之期。然吾所恨者為制度，非個人也。由吾之主義而言，我愛英人如愛我自己，我苟
<lb ed="TX" n="1485a04"/>在此千鈞一髮之時而叛此志，即為違背真宰，我不為也。</p>
<lb ed="TX" n="1485a05"/><p xml:id="pTX31p1485a0501" style="margin-left:0em;text-indent:2em">勸用土貨及戒傷殺　一九一五年，甘地竭力勸其人民購用土貨，英貨在印銷場頗
<lb ed="TX" n="1485a06"/>受其影響。彼嘗作演辭曰：印度之窮，其最大原因為購用外貨。若印度人民自開海禁
<lb ed="TX" n="1485a07"/>以來，不用一件外來貨物，則其今日富庶之象，恐難以言語形容之矣。我祗用土貨之
<lb ed="TX" n="1485a08"/>主張，非抵制外貨之謂也。余以此為主義上之原則，整頓社會，治理國家，當自治身
<lb ed="TX" n="1485a09"/>治家始。治身當以自食其力為先，所謂自食其力無須仰給於人之謂也。凡能自為之者
<lb ed="TX" n="1485a10"/>，切勿藉人之力以成之。我苟能依此道以自養，則我家亦可因此而自立。集家室而成
<lb ed="TX" n="1485a11"/>社會，集社會而成國家，集國家而成世界，是則自食其力，自用其貨，實為救個人救
<lb ed="TX" n="1485a12"/>社會國家世界最良之策。我故曰：吾之提倡用土貨，乃主義上之原則也。</p>
<pb ed="TX" xml:id="TX31.0019.1486a" n="1486a"/>
<lb ed="TX" n="1486a01"/><p xml:id="pTX31p1486a0101" style="margin-left:0em;text-indent:2em">甘地之倡消極抵抗，猶有一要義焉，曰：不殺人。彼曰：不殺人，即無所有犯於
<lb ed="TX" n="1486a02"/>人之謂也。凡屬人類，皆當以仁愛待之。在我之心目中無仇敵，人即或自認彼為余之
<lb ed="TX" n="1486a03"/>敵，然在余視之猶為愛友。人類有相仇之念，於是紛爭起而安樂亡矣。余若視人如仇
<lb ed="TX" n="1486a04"/>，則侵犯之念油然而生。然被我侵犯之人，必施報復，於是殺戮相乘，強弱相爭，人
<lb ed="TX" n="1486a05"/>類永墮於末世不拔之劫矣！然人若有犯於汝，而汝不還侵之，其怨氣至於汝身而消滅
<lb ed="TX" n="1486a06"/>，彼亦無所施其技矣。苟人人能如是，人類永久之平安可期矣。若以此義推行之於國
<lb ed="TX" n="1486a07"/>際，則一切戰爭可以免除矣。甘地思想之高超，類皆如此。</p>
<lb ed="TX" n="1486a08"/><p xml:id="pTX31p1486a0801" style="margin-left:0em;text-indent:2em">昧然曰：某君嘗謂今大地人文有三大系，以三符號表之：西洋系人文以十字表其
<lb ed="TX" n="1486a09"/>殘渴，中華系人文以三字表其溫和，印度系人文以卍字表其圓滿，亦粗得其情矣。西
<lb ed="TX" n="1486a10"/>洋人之性質，可以英國代表之。今於此文所實寫之英國人觀之，豈非誠然殘虐渴血之
<lb ed="TX" n="1486a11"/>族哉！非有踐真理之士若甘地者，久久隨順不捨以德熏化之，殆以惑業障厚，其本具
<lb ed="TX" n="1486a12"/>之靈通德性，殊不易開發也。印度人有一特勝之性，若認為真理，必拚卻世財身命以
<pb ed="TX" xml:id="TX31.0019.1487a" n="1487a"/>
<lb ed="TX" n="1487a01"/>實行實現之。不同西洋人，或以天帝為信仰上之一安慰，或以哲學為智識上之一游玩
<lb ed="TX" n="1487a02"/>，亦不同中國人常苟且調和以求安逸。故能臻德性之圓滿者，獨在印度；而人世若有
<lb ed="TX" n="1487a03"/>統一和平安樂之日，亦必由印度人成之也。</p>
<lb ed="TX" n="1487a04"/><p xml:id="pTX31p1487a0401" style="margin-left:0em;text-indent:2em">若甘地所持之義，亦不過以德報怨則怨尤胥化耳。文中所引耶穌之勿拒惡人，愛
<lb ed="TX" n="1487a05"/>爾仇敵等語，固西洋人所常誦者。然斯賓塞嘗譏英國人僅禮拜日到教堂稱述之耳，一
<lb ed="TX" n="1487a06"/>出教堂，則所行固完全不符也。蓋西洋人但以此為人而上一仰望之玄境，實不以為人
<lb ed="TX" n="1487a07"/>之真行義所在。而一為印度人甘地得之，便成實踐之行。然後知佛典上所敘古先種種
<lb ed="TX" n="1487a08"/>忍辱之行皆實有之事，而菩薩六度、四攝皆篤切之踐履，並非玄虛之理論也。</p>
<lb ed="TX" n="1487a09"/><p xml:id="pTX31p1487a0901" style="margin-left:0em;text-indent:2em">甘地所行，頗近於天台宗所云藏教之事六度菩薩。惜其未聞佛法，故猶囿於人世
<lb ed="TX" n="1487a10"/>耳！若擴充其心量，知虛空世界，眾生無邊，無邊之眾生中，乃至狼虎蟲蛇等無始來
<lb ed="TX" n="1487a11"/>皆曾互為父母子女友朋仇敵，而根本同以一真如心為體，則怨親平等之觀行愈真切，
<lb ed="TX" n="1487a12"/>同體相感之慈悲愈深普也。</p>
<pb ed="TX" xml:id="TX31.0019.1488a" n="1488a"/>
<lb ed="TX" n="1488a01"/><p xml:id="pTX31p1488a0101" style="margin-left:0em;text-indent:2em">然正唯若甘地之篤行者，進之以佛理乃為有益。在中國人則存為玄渺之虛想，其
<lb ed="TX" n="1488a02"/>實行者則求一人一家之福報及個人之解脫耳。故非縱恣貪嗔，則便耽守虛寂，求如甘
<lb ed="TX" n="1488a03"/>地之既能極端消極以止惡務盡，又能極端積極以見善勇為，勉行兼濟之菩薩行者，卒
<lb ed="TX" n="1488a04"/>不可得也。</p>
<lb ed="TX" n="1488a05"/><p xml:id="pTX31p1488a0501" style="margin-left:0em;text-indent:2em">今世頗言自治自決，然凌駕空言，羌無本根。甘地獨指出自治之根本，在個人自
<lb ed="TX" n="1488a06"/>治。又曰不暴動，棄組合，修習各個人最自由之理觀，則自決可能矣。余十數年前一
<lb ed="TX" n="1488a07"/>日，於火車上偶思及若各個人皆棄群眾組合，單獨自治，則一切人群上之隔礙階差皆
<lb ed="TX" n="1488a08"/>滅，而真成平等自由大同郅治之人世也。一時幻思，不圖甘地已實行之矣！</p>
<lb ed="TX" n="1488a09"/><p xml:id="pTX31p1488a0901" style="margin-left:0em;text-indent:2em">純德之化，往往能感及禽獸魚蟲而於人反不能感化之者，則以嗜欲彌深，而天機
<lb ed="TX" n="1488a10"/>彌淺故也。然聞此次甘地又被判二年監禁，被判時甘地對法官曰：敬謝法官！余自知
<lb ed="TX" n="1488a11"/>有罪，所判誠得其當。法官亦赧然曰：「余亦知汝為道德甚高之士，但余以法律之責
<lb ed="TX" n="1488a12"/>任，不得不然耳」，然則雖冷刻之法官，亦不禁為甘地感化，而承認法律竟為與道德
<pb ed="TX" xml:id="TX31.0019.1489a" n="1489a"/>
<lb ed="TX" n="1489a01"/>不相容之物矣。</p><byline cb:type="other">（見海刊三卷四期）</byline>
<lb ed="TX" n="1489a02"/><p xml:id="pTX31p1489a0201" style="margin-left:6em;text-indent:-4em">（附註）「論印度行德化主義甘地之言行」，今依文鈔改題。</p></cb:div>
</cb:div></body></text></TEI>