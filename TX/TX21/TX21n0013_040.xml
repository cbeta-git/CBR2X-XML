<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-git/xml-p5a/master/schema/cbeta-p5a.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="TX21n0013">
<teiHeader>
	<fileDesc>
		<titleStmt>
			<title level="s">Collected Works of Master Taixu</title>
			<title level="s" xml:lang="zh-Hant">太虛大師全書</title>
			<title level="m" xml:lang="zh-Hant">太虛大師全書．第十三編　宗用論(第23卷-第76卷)</title>
			<title>Collected Works of Master Taixu, Electronic version, No. 13 太虛大師全書．第十三編　宗用論(第23卷-第76卷)</title>
			<title xml:lang="zh-Hant">太虛大師全書數位版, No. 13 太虛大師全書．第十三編　宗用論(第23卷-第76卷)</title>
			<author>民國 釋太虛著</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>54卷</extent>
		<publicationStmt>
			<idno type="CBETA">
				<idno type="canon">TX</idno>.<idno type="vol">21</idno>.<idno type="no">13</idno>
			</idno>
			<distributor>
				<name>財團法人佛教電子佛典基金會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2025-06-16 19:23:03 +0800</date>
		</publicationStmt>
		<sourceDesc>
			<bibl>太虛大師全書</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Text as provided by Yin-Shun Cultural and Educational Foundation</p>
			<p xml:lang="zh-Hant" cb:type="ly">印順文教基金會提供</p>
		</projectDesc>
		<editorialDecl>
			<punctuation resp="orig"><p>新式標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【太虛】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
			</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2022-06-08">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">國學</cb:mulu><cb:mulu type="其他" level="2">與陳誦洛論墨子</cb:mulu><cb:div type="other">
<milestone unit="juan" n="40"/>
<pb ed="TX" xml:id="TX21.0013.0462a" n="0462a"/>
<lb ed="TX" n="0462a01"/><cb:div type="other"><cb:mulu type="其他" level="2">論韓愈</cb:mulu><head>論韓愈</head>
<lb ed="TX" n="0462a02"/><p xml:id="pTX21p0462a0201" style="margin-left:0em;text-indent:2em">自佛教來東震旦土，韓愈之前，儒流起為排斥者，寥寥無聞，而論諍傾軋者，皆
<lb ed="TX" n="0462a03"/>出於習黃老學及謬託道流之黃巾米賊。崔浩、傅奕雖史官，其先皆黃巾，故蠱惑帝
<lb ed="TX" n="0462a04"/>主以滅佛，不在興儒教而在興道教，儒者則往往調和其間，雍容評訂，多右佛而絀道
<lb ed="TX" n="0462a05"/>，觀弘明集、廣弘明集所載者，詳矣。韓愈獨樹幟闢佛、老，自比孟軻拒楊、墨，謬
<lb ed="TX" n="0462a06"/>種傳流，抑若一闢佛即足以為大儒，儒之闢佛者乃競起。然韓愈多言無行，訐悖而不
<lb ed="TX" n="0462a07"/>能自信信人，當其生蓋少有悅從者。舊唐史譏愈恃才肆意，有盭孔孟之旨，譏戲不近
<lb ed="TX" n="0462a08"/>人情，文章甚紕繆。其友柳宗元，深非愈斥浮圖，謂浮圖誠有不可斥者，往往與易、
<lb ed="TX" n="0462a09"/>論語合。退之所罪者其跡也，非所謂去名而求實者矣。又若張籍，其為辭闢老，雖與
<lb ed="TX" n="0462a10"/>愈同，然於愈之言行多不足，數數貽書規其過。嘗曰：「比則執事多尚駁無實之說，
<lb ed="TX" n="0462a11"/>使人陳之於前以為歡，甚有累於令德！又商論之際，或不容人之短，如任私尚勝者，
<pb ed="TX" xml:id="TX21.0013.0463a" n="0463a"/>
<lb ed="TX" n="0463a01"/>亦有所累也。先王存六藝，自有常矣！有德者不為，猶以為損，況為博塞之戲與人競
<lb ed="TX" n="0463a02"/>財乎？君子固不為也，今執事為之，廢棄時日，竊實不識其然！願執事絕博塞之好，
<lb ed="TX" n="0463a03"/>棄無實之談，嗣孟軻、揚雄之作，辨楊、墨、老、釋之說」！愈雖與籍友善，卒自文
<lb ed="TX" n="0463a04"/>而拒其諫。晚年立朝廷，名譽已高，陷溺彌甚，一無所建白，唯以文、酒、博塞、酬
<lb ed="TX" n="0463a05"/>應、媚流俗——見龍子非韓論——。老彌淫毒，服丹砂、雄雞以健陽道，卒之以死！
<lb ed="TX" n="0463a06"/>觀此、可見愈嗜好下劣，言行乖僻矣！抑愈尤無操守，以諫迎佛骨被貶潮州，遽惴惴
<lb ed="TX" n="0463a07"/>恐道死，乞靈湘江女鬼，兄事毛仙翁求其術，上尊號，請封禪，媚上希回復官——皆
<lb ed="TX" n="0463a08"/>見愈文集——。大顛師斥其闢佛為舜犬妾婦之行，氣結無以難——黃魯直曰：「退
<lb ed="TX" n="0463a09"/>之見大顛後，作文理勝，而排佛之辭為之沮」——。既服其道，復答書孟簡作自文計
<lb ed="TX" n="0463a10"/>曰：「大顛頗聰明，識道理，故與之交遊，非為求福」。夫信佛豈專以求福者，用此
<lb ed="TX" n="0463a11"/>自解，適見其不知佛而闢佛，為舜犬妾婦之行耳！愈尤躁妄于進，試禮部時，遍上
<lb ed="TX" n="0463a12"/>朝宰書，詞卑顏厚極矣！張子韶曰：「退之累數千言，求官於宰相；至第二書乃復自
<pb ed="TX" xml:id="TX21.0013.0464a" n="0464a"/>
<lb ed="TX" n="0464a01"/>比為盜賊管庫，且云其大聲而疾呼矣，何略不知恥」！余謂愈雖善屬文，亦淳于髡之
<lb ed="TX" n="0464a02"/>流，至局脊儒言而不能守，行節虧缺，則猶下矣！逮歐陽修力推崇愈所為文，後世儒
<lb ed="TX" n="0464a03"/>者遂沿習尊奉之。然宋明來，非愈者亦多，殆掊擊無復完膚；第俗儒少讀書，故為所
<lb ed="TX" n="0464a04"/>惑耳。西蜀龍子有非韓百篇，明教嵩師有非韓三十篇——二書皆折以儒者所宗經義者
<lb ed="TX" n="0464a05"/>，不獨斥其理論乖謬，辭句間亦多糾正。誦韓文者，不可不兼讀此二書——。蘇軾亦
<lb ed="TX" n="0464a06"/>有非原性等篇，且曰：「退之與聖之道，蓋亦知好其名矣，而未能樂其實，支離蕩佚
<lb ed="TX" n="0464a07"/>，往往自叛其說而不知」。王安石亦譏之曰：「人有樂孟子之距楊墨而以斥佛老為己
<lb ed="TX" n="0464a08"/>功，嗚呼！莊子所謂夏蟲者，其斯人之謂乎？道、歲也，聖人、時也，執一時而疑歲
<lb ed="TX" n="0464a09"/>者，終不聞道矣」！二程、朱、陸，亦往往不足愈之言行。而陽明傳習錄，則曰：「
<lb ed="TX" n="0464a10"/>退之、文人之雄耳，以語聖人之道則遠矣」！至若張商英、劉謐輩，著書非其說者尤
<lb ed="TX" n="0464a11"/>夥，吾宜乎可以無言矣！雖然、彼皆泛取愈之言行論之者，吾書之旨，凡不關及乎佛
<lb ed="TX" n="0464a12"/>教者，概置不辨，獨取其語涉佛教之文，條分篇章，據理深斥焉耳。</p>
<pb ed="TX" xml:id="TX21.0013.0465a" n="0465a"/>
<lb ed="TX" n="0465a01"/><p xml:id="pTX21p0465a0101" style="margin-left:0em;text-indent:2em">愈之原道曰：『博愛之謂仁，行而宜之之謂義，由是而之焉之謂道，足乎己無待
<lb ed="TX" n="0465a02"/>於外之謂德。仁與義為定名，道與德為虛位；故道有君子小人，而德有凶有吉。老子
<lb ed="TX" n="0465a03"/>之小仁義，非毀之也，其見者小也；坐井而觀天曰天小者，非天小也。彼以煦煦為仁
<lb ed="TX" n="0465a04"/>，孑孑為義，其小之也則宜。其所謂道，道其所道，非吾所謂道也！其所謂德，德其
<lb ed="TX" n="0465a05"/>所德，非吾所謂德也！凡吾所謂道德云者，合仁與義言之也，天下之公言也。老子之
<lb ed="TX" n="0465a06"/>所謂道德云者，去仁與義言之也，一人之私言也』。</p>
<lb ed="TX" n="0465a07"/><p xml:id="pTX21p0465a0701" style="margin-left:0em;text-indent:2em">駁曰：張藉勉韓愈作一書，若揚子雲法言者，以存聖人之道，而排斥佛老之說。
<lb ed="TX" n="0465a08"/>愈始則謝以二氏為天子公卿輔相所宗事，畏而不敢遂成為書，繼又大言自壯曰：「然
<lb ed="TX" n="0465a09"/>觀古人得其時，行其道，則無所為書。書者、昔所為不行乎今，而行乎後世者也。今
<lb ed="TX" n="0465a10"/>吾之得吾志、失吾志未可知，俟五六十為之未失也。天不欲使茲人有知乎？則吾之命
<lb ed="TX" n="0465a11"/>不可期！如使茲人有知乎？非我其誰哉！其行道，其為書，其化今，其傳後，必有在
<lb ed="TX" n="0465a12"/>矣。吾子何遽戚戚於吾所為哉」？交蘆子曰：愈之言如是，而晚年既顯貴，縱未能行
<pb ed="TX" xml:id="TX21.0013.0466a" n="0466a"/>
<lb ed="TX" n="0466a01"/>其道，亦應為其書矣。而傳者謂其晚年益頹唐，一無所見樹於朝廷，吾嘗疑之！讀原
<lb ed="TX" n="0466a02"/>道而後知愈不唯未嘗知佛、老，仰未嘗知儒！其立論前後相剌謬，亦矜氣求勝人而
<lb ed="TX" n="0466a03"/>務顯才名，聳動觀聽，冀略取高官厚祿耳！宜其年長位隆，益靡然也！就此章觀之，
<lb ed="TX" n="0466a04"/>初之四句，可暫許為一家別義；曰道與德為虛位，仁與義為定名，則謬極矣！不第與
<lb ed="TX" n="0466a05"/>宙合內人之言道德仁義者大相左，而愈之一篇中自為牴牾者尤甚也。夫道德既唯虛位
<lb ed="TX" n="0466a06"/>，則題曰原道者，亦豈即原此虛位乎？有為韓愈圓其說者曰：韓愈意謂仁指博愛，義
<lb ed="TX" n="0466a07"/>指行宜，仁與義之名有所定指，故仁與義為定名；若夫道，則仁義所由而之焉者耳，
<lb ed="TX" n="0466a08"/>若夫德，則仁義所充而足乎己者耳，故道與德為虛位。交蘆子曰：信然，則道指由致
<lb ed="TX" n="0466a09"/>所至，德指充足乎己，道與德何嘗無定指乎？何嘗非定名乎？果如其說，益見雖有仁
<lb ed="TX" n="0466a10"/>義，非道則終不能由致而至，非德則終不能充足夫己；非道德則人自人，仁義自仁義
<lb ed="TX" n="0466a11"/>，人與仁義兩不相關；仁義縱實，既與人不相關，以人言之，則雖謂仁義為虛無可也
<lb ed="TX" n="0466a12"/>。此正顯人之所必有者在道德，人唯實有道德，乃能由焉至焉而充仁義足乎己。夫然
<pb ed="TX" xml:id="TX21.0013.0467a" n="0467a"/>
<lb ed="TX" n="0467a01"/>，是仁義待道德而後實，非道德離仁義則為虛也。</p>
<lb ed="TX" n="0467a02"/><p xml:id="pTX21p0467a0201" style="margin-left:0em;text-indent:2em">請更為譬說以喻之：人譬之舟，仁義譬之舟之行，而道德則譬水之負舟而成行也
<lb ed="TX" n="0467a03"/>。舟離水則不能行，故非水則以舟言舟，固與行動絕不能相附，而水之為水，雖無一
<lb ed="TX" n="0467a04"/>舟行於其中，卒自若也！抑猶有進焉者，舟者水行之器，離水則不能行，即不得謂之
<lb ed="TX" n="0467a05"/>舟；舟在水未有不能行者，亦未有必須常行、必能常行者，雖有時不行，行動之本能
<lb ed="TX" n="0467a06"/>固依然在，而不失其為舟。人離道德，即不得謂之人；人果體合道德，未有不能行仁
<lb ed="TX" n="0467a07"/>義者，亦未有必須行仁義、必能行仁義者，雖有時不行仁義，行仁義之本能固依然在
<lb ed="TX" n="0467a08"/>，而不失其為人。故以人言人，實莫實乎道德，不可須臾離焉，而仁義則可有可無者
<lb ed="TX" n="0467a09"/>也。此適以明仁義是道德之人所現起之分理，非若道德而實有所指者耳。曾何足為韓
<lb ed="TX" n="0467a10"/>愈圓其說乎？雖然、韓愈之證明道德是虛位者，固在道有君子與小人，而德有凶有吉
<lb ed="TX" n="0467a11"/>二句。彼意謂道德猶君位，堯舜可居，桀紂亦可居；堯舜居之則隨之而君子，隨之而
<lb ed="TX" n="0467a12"/>吉，桀紂居之，則隨之而小人，隨之而凶；故道德為虛位。而實之者，則在處君位者
<pb ed="TX" xml:id="TX21.0013.0468a" n="0468a"/>
<lb ed="TX" n="0468a01"/>之事行，堯舜之事行，仁義也，桀紂之事行，暴戾也，仁義與暴戾拒非若道德之能兼
<lb ed="TX" n="0468a02"/>容，故仁義為定名。殊不知道德仁義之義界非一，引據一古義以為立，亦即可引據一
<lb ed="TX" n="0468a03"/>古義以為破。此不必遠徵也！博愛為仁，行而宜之為義，是韓愈所自立者也。煦煦為
<lb ed="TX" n="0468a04"/>仁，孑孑為義，是韓愈指老子之所見者也。然則道或君子、或小人，德或吉、或凶，
<lb ed="TX" n="0468a05"/>故道德為虛位者，今仁或博愛、或煦煦，義或行而宜之、或孑孑，何獨非虛位乎？若
<lb ed="TX" n="0468a06"/>曰：煦煦、孑孑，實非仁義，故仁義為定名，則獨不可曰小人與凶實非道德，故道德
<lb ed="TX" n="0468a07"/>為定名乎？抑道若必兼小人者，何以書稱殷受不道；德若必兼凶者，何以傳稱孤唯不
<lb ed="TX" n="0468a08"/>德，罹茲鞠凶。且既決以道或君子、或小人，德或吉、或凶，而仁義唯是君子道之吉
<lb ed="TX" n="0468a09"/>德，則益顯道德為大，仁義為小，道德必賅仁義，仁義不足以盡道德耳。且既決以小
<lb ed="TX" n="0468a10"/>人與凶亦為道德，得道德之半，何足以見合仁與義言之，必為天下之公言？去仁與義
<lb ed="TX" n="0468a11"/>言之，必為一人之私言乎？前後矛盾自陷，吾有以見愈之進退失據耳！</p>
<lb ed="TX" n="0468a12"/><p xml:id="pTX21p0468a1201" style="margin-left:0em;text-indent:2em">吾請為老子反其說以見趣曰：韓愈之虛道德，非毀之也，其見者虛也！掩目而觀
<pb ed="TX" xml:id="TX21.0013.0469a" n="0469a"/>
<lb ed="TX" n="0469a01"/>世間曰：世間虛無物者，非世間虛無物也；彼以由是而之焉為道，足乎己無待於外為
<lb ed="TX" n="0469a02"/>德，其虛之也亦宜！其所謂道，道其所道，非吾所謂道也；其所謂德，德其所德，非
<lb ed="TX" n="0469a03"/>吾所謂德也。凡吾所謂道德云者，仁義不足以盡之者也，天下之公言也！韓愈之所謂
<lb ed="TX" n="0469a04"/>道德云者，局脊乎仁義者也，一人之私言也！雖使奉韓愈為祖師者觀之，固亦不能為
<lb ed="TX" n="0469a05"/>韓愈爭勝也！蓋此類皆模稜兩可之言耳。且老子亦自有道德仁義之義界，細讀老子自
<lb ed="TX" n="0469a06"/>知，初未嘗曰煦煦為仁，孑孑為義也。亦失道而後德，失德而後仁，失仁而後義。失
<lb ed="TX" n="0469a07"/>道德而後仁義者，亦猶云失王而後霸也。霸雖未王，固必以尊王而後謂之霸；老子何
<lb ed="TX" n="0469a08"/>嘗曰必去仁與義，乃為道德乎？韓愈亦憑己之憶想而誣老子所言仁義道德，如彼之所
<lb ed="TX" n="0469a09"/>云耳！最可嗤者，楊誠齋為韓愈救其謬曰：道德之實非虛也，而道德之位則虛也。然
<lb ed="TX" n="0469a10"/>則獨不可曰仁義之實雖非虛，而仁義之位則虛乎？唯楊龜山謂：「中庸曰：天命之謂
<lb ed="TX" n="0469a11"/>性，率性之謂道；仁義、性所有也，則捨仁義而言道者，固非也。道固有仁義而仁義
<lb ed="TX" n="0469a12"/>不足以盡道，則以道德為虛位者亦非也」。斯則差能舉道德與仁義之分者！然欲就道
<pb ed="TX" xml:id="TX21.0013.0470a" n="0470a"/>
<lb ed="TX" n="0470a01"/>德仁義之涵義，決擇眾家之說而綽約其言，蓋非短論可斟酌飽滿而無滲漏，故吾今但
<lb ed="TX" n="0470a02"/>破韓愈之謬，而未嘗自立道德仁義之理，此讀文者所當知，而不得執吾言以難也。然
<lb ed="TX" n="0470a03"/>韓愈之說，已椎為虀粉，雖累千萬喙，亦不能為之辨護矣！陋哉韓愈！何足以原道！</p>
<lb ed="TX" n="0470a04"/><byline cb:type="other">（見海刊二卷五期）</byline>
<lb ed="TX" n="0470a05"/><p xml:id="pTX21p0470a0501" style="margin-left:6em;text-indent:-4em">（附註）原作「非韓愈」，今依文鈔改。</p></cb:div>
</cb:div></body></text></TEI>