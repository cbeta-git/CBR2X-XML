<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-git/xml-p5a/master/schema/cbeta-p5a.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="TX21n0013">
<teiHeader>
	<fileDesc>
		<titleStmt>
			<title level="s">Corpus of Venerable Tai Xu's Buddhist Studies</title>
			<title level="s" xml:lang="zh-Hant">太虛大師全書</title>
			<title level="m" xml:lang="zh-Hant">太虛大師全書．第十三編　宗用論(第23卷-第76卷)</title>
			<title>Corpus of Venerable Tai Xu's Buddhist Studies, Electronic version, No. 13 太虛大師全書．第十三編　宗用論(第23卷-第76卷)</title>
			<title xml:lang="zh-Hant">太虛大師全書數位版, No. 13 太虛大師全書．第十三編　宗用論(第23卷-第76卷)</title>
			<author>民國 釋太虛著</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>54卷</extent>
		<publicationStmt>
			<idno type="CBETA">
				<idno type="canon">TX</idno>.<idno type="vol">21</idno>.<idno type="no">13</idno>
			</idno>
			<distributor>
				<name>財團法人佛教電子佛典基金會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2025-03-12 21:20:19 +0800</date>
		</publicationStmt>
		<sourceDesc>
			<bibl>太虛大師全書</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Text as provided by Yin-Shun Cultural and Educational Foundation</p>
			<p xml:lang="zh-Hant" cb:type="ly">印順文教基金會提供</p>
		</projectDesc>
		<editorialDecl>
			<punctuation resp="orig"><p>新式標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【太虛】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
			</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2022-06-08">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">國學</cb:mulu><cb:mulu type="其他" level="2">論韓愈</cb:mulu><cb:div type="other">
<milestone unit="juan" n="41"/>
<pb ed="TX" xml:id="TX21.0013.0471a" n="0471a"/>
<lb ed="TX" n="0471a01"/><cb:div type="other"><cb:mulu type="其他" level="2">論宋明儒學</cb:mulu><head>論宋明儒學</head>
<lb ed="TX" n="0471a02"/><byline cb:type="other">——十二年冬作——</byline>
<lb ed="TX" n="0471a03"/><p xml:id="pTX21p0471a0301" style="margin-left:0em;text-indent:2em">嘗論我國自晚唐、五代以入於宋，禪宗實為學者思想之結核，故不惟佛教之天台
<lb ed="TX" n="0471a04"/>、賢首、淨土等，能暢行於宋、明來者，皆托禪宗為根底，各開應化門戶；雖道家、
<lb ed="TX" n="0471a05"/>儒家，亦取禪宗為骨，塗附或道、儒之舊業為皮肉，以號為性命雙修之仙學，及宋明
<lb ed="TX" n="0471a06"/>儒之理學者。道家之舊業，則長生之煉丹出神也。儒家之舊業，則治世之人事倫理也
<lb ed="TX" n="0471a07"/>。而所取於禪宗者，則道家先守竅令心靜定謂修性，似於習禪也。儒家若周茂叔教人
<lb ed="TX" n="0471a08"/>尋孔顏樂處等，似於參禪也。然以縈挂其舊業之故，不能放捨生世，由大死而為大活
<lb ed="TX" n="0471a09"/>；故淺為嘗觸，即詡已得，疾返其延生經世之舊，務為飛昇之神仙，人倫之賢聖。今
<lb ed="TX" n="0471a10"/>以唯識學之術語喻之，則從上所傳教外之禪，譬第八識所變實境。立為禪宗門庭者，
<lb ed="TX" n="0471a11"/>則如前六現量，親托彼為本質而變為自所緣之相，能符彼本質之自相者也。立為台、
<pb ed="TX" xml:id="TX21.0013.0472a" n="0472a"/>
<lb ed="TX" n="0472a01"/>賢等門庭者，則如第六正比量，疏托彼為本質，變似名相，不謬彼實境之共相者也。
<lb ed="TX" n="0472a02"/>彼道與儒，則如第六非量，亦或親或疏托彼以為本質，由無始我法分別熏習力故，變
<lb ed="TX" n="0472a03"/>似所執實我實法之名相，於所托之自相、共相均有迷誤者也。故儒、道家雖同托於禪
<lb ed="TX" n="0472a04"/>，以面底不一致故，遂與佛門卒多牴牾。若如來與異生雖同是諸法離言自相之一真法
<lb ed="TX" n="0472a05"/>界，以異生於離言界不相應故，異生卒不能即同如來，且與如來相背而馳也。吾因是
<lb ed="TX" n="0472a06"/>於彼執舊業以自礙之二家，每深致慨焉。</p>
<lb ed="TX" n="0472a07"/><p xml:id="pTX21p0472a0701" style="margin-left:0em;text-indent:2em">雖然，吾亦不謂儒、道家於宋以前初無似於禪者。道家若莊周言「顏回心齋」、
<lb ed="TX" n="0472a08"/>「卜梁倚朝徹」，儒家若荀子解蔽之言「空石中人」等，皆慨然有事乎禪定者。以禪
<lb ed="TX" n="0472a09"/>定之學原不限於佛法，有內心修養者皆所同事，故禪定學亦名增上心學，而為佛法外
<lb ed="TX" n="0472a10"/>之異道所共修也。但漢、唐間之二家，則道務長生以修命，儒務治世以修文，鮮聞有
<lb ed="TX" n="0472a11"/>事於增上心學者。故宋明來道家之修性，儒家之究心，實由感受禪宗之佛化使然也。
<lb ed="TX" n="0472a12"/>然宋明來之佛、儒、道三教，已潛藏此不可說之禪宗為共通之根底，故國民之普遍心
<pb ed="TX" xml:id="TX21.0013.0473a" n="0473a"/>
<lb ed="TX" n="0473a01"/>理上，每易有三教同源之思想。而讀書士夫，多於三教同源之思想上，守儒家之態度
<lb ed="TX" n="0473a02"/>；無識男女，多於三教同源思想上，持道家之態度；徹裏徹表為禪宗之宗、佛教之教
<lb ed="TX" n="0473a03"/>者，卒唯極少數之人也。由上來所言以觀宋明儒之學，可知其淵源於禪宗，而又膚淺
<lb ed="TX" n="0473a04"/>自封，不能與禪宗一致，明矣。然世之論宋、明儒學者，多謂其淵源於道家，以宋之
<lb ed="TX" n="0473a05"/>朱、陸及明之王，皆出自二程，二程則師茂叔而友堯夫，茂叔之太極圖與堯夫之先天
<lb ed="TX" n="0473a06"/>圖，皆出於道家陳搏之相傳是也。但予昔嘗見空谷禪師之說——忘其書名——，則茂
<lb ed="TX" n="0473a07"/>叔傳承於某禪師——似即楊龜山所言之總老，乃東林總禪師——，考據極確。又晁公
<lb ed="TX" n="0473a08"/>武讀書志，謂周子受學於潤州鶴林寺僧壽涯，則濂溪固授受自禪門也。即就陳搏以
<lb ed="TX" n="0473a09"/>言，要亦道家之沾嘗禪宗者。陳搏沾禪附道以道其所道，周、邵又沾之以附於儒，
<lb ed="TX" n="0473a10"/>適開三教混合之局，其隱貫之者，則禪宗也。茂叔教二程尋孔顏樂處，仿自禪宗參話
<lb ed="TX" n="0473a11"/>頭。其言無極而太極，乃指心言。何者？周之太極，即邵之先天。邵曰：先天學，
<lb ed="TX" n="0473a12"/>心法也；萬化萬事生於心。又曰：先天之學，心也。後天之學，跡也。出入有無死生
<pb ed="TX" xml:id="TX21.0013.0474a" n="0474a"/>
<lb ed="TX" n="0474a01"/>者，道也。——案：先天謂心能造業，業即天命，後天謂業招而果酬，通心業果曰道
<lb ed="TX" n="0474a02"/>——。又曰：心為太極，道為太極。又以心謂之中，故曰：天地之本，其起於中乎？
<lb ed="TX" n="0474a03"/>是以乾坤交變而不離乎中，人居天地之中，心居人之中，日中則盛，月中則盈，故
<lb ed="TX" n="0474a04"/>君子貴中也。宋明學大致以天地人物變易之本名太極——或謂一氣、或謂元氣——，
<lb ed="TX" n="0474a05"/>以人事倫理標準之性謂之中——或曰天理、或曰天性——，而此皆以心釋之，實為宋
<lb ed="TX" n="0474a06"/>明學之大原，而托本禪宗——禪宗亦曰心宗——之明證也。謝上蔡以之說仁，故曰：
<lb ed="TX" n="0474a07"/>心者何也？仁是也——上蔡出大程門，大程說仁，謂天地生生之大德——。仁者何
<lb ed="TX" n="0474a08"/>也？活者為仁，死者為不仁——若活人有藏識，死人無藏識，此仁即指藏識——。大
<lb ed="TX" n="0474a09"/>程亦曰：心一也，有指體而言者，寂然不動是也；有指用而言者，感而遂通天下之故
<lb ed="TX" n="0474a10"/>也。此以言易之言言心。楊慈湖印本心於象山之一喝，後以之作己易，曰：易、己
<lb ed="TX" n="0474a11"/>也，非有他也。以易為天地之變化，不以易為己之變化，不可也。己者何？主人公；
<lb ed="TX" n="0474a12"/>主人公者何？異熟識；即指其所悟本心為己耳。至象山之宇宙便是吾心，吾心即是宇
<pb ed="TX" xml:id="TX21.0013.0475a" n="0475a"/>
<lb ed="TX" n="0475a01"/>宙，語尤顯然，又言理亦即心，故曰：塞宇宙一理耳！此心此理，不容有二。又曰：
<lb ed="TX" n="0475a02"/>仁、即此心此理，萬物皆備於我，只要明理。陽明承之，乃曰：析心與理為二，而精
<lb ed="TX" n="0475a03"/>一之學亡。世儒——譏朱子——之支離，不知吾心即物理；佛老之空虛，不知物理即
<lb ed="TX" n="0475a04"/>吾心——此由不知佛法之全，故有此說。豈連佛之三界唯心一語亦未聞乎——。又曰
<lb ed="TX" n="0475a05"/>：心外無理，心外無事。臨終謂其門人曰：此心光光地，更有何說！蓋皆務明本心，
<lb ed="TX" n="0475a06"/>同於禪宗者也。而宋、明儒學之特色，亦粗具於是矣。</p>
<lb ed="TX" n="0475a07"/><p xml:id="pTX21p0475a0701" style="margin-left:0em;text-indent:2em">唯是程、朱每言理氣，至清儒黃宗羲猶極辯之。但理氣之言，有一異之別：大端
<lb ed="TX" n="0475a08"/>大程言氣即理，故曰：祇此一陰一陽是道；又曰：生之謂性，性即氣，氣即性。小程
<lb ed="TX" n="0475a09"/>言氣非理，故曰：離了陰陽便無道，所以陰陽者是道也。氣是形而下者，道是形而上
<lb ed="TX" n="0475a10"/>者，形而上者則是理也。彼以道「理」非是陰陽「氣」，而是所以陰陽「氣」者，故
<lb ed="TX" n="0475a11"/>理氣二。朱熹承小程說，極主張理氣二，而陸、王承大程氣即理說以說唯心。大致理
<lb ed="TX" n="0475a12"/>異氣說，每與佛辨，以執其倫理——人倫理性——較佛異同故；氣即理說，以無經界
<pb ed="TX" xml:id="TX21.0013.0476a" n="0476a"/>
<lb ed="TX" n="0476a01"/>之標準物，故每不與佛辨，若象山、慈湖、陽明、龍谿等。此亦宋明儒學與佛關涉之
<lb ed="TX" n="0476a02"/>大條段。茲為表以明之：</p>
<lb ed="TX" n="0476a03"/><p cb:type="pre" xml:id="pTX21p0476a0301">　　　　　　　　　　　　　　　　　　　　　　　　　儒曰氣
<lb ed="TX" n="0476a04"/>　　　　　　　儒曰理，即理一分殊之天理。┐　　　　　：
<lb ed="TX" n="0476a05"/>　　　　　　　　　　　　　　　　　　　　├物各類性…：
<lb ed="TX" n="0476a06"/>　　　　　　　佛曰眾同分，即假類性。　　┘　　　　　：
<lb ed="TX" n="0476a07"/>　　　　儒亦曰理，或曰性，即仁義禮智信。┐　　　　　：
<lb ed="TX" n="0476a08"/>　　　　　　　　　　　　　　　　　　　　├人同分性…：
<lb ed="TX" n="0476a09"/>　　　　佛曰人乘正法，即五戒、十善法。　┘　　　　　：
<lb ed="TX" n="0476a10"/>　　　　　　　　　　儒亦略明，道亦未盡，┐　　　　　：
<lb ed="TX" n="0476a11"/>　　　　　　　　　　　　　　　　　　　　├天同分性…：
<lb ed="TX" n="0476a12"/>　　　　　　　　　　佛教即十善、八定法。┘　　　　　：
<lb ed="TX" n="0476a13"/>　　　　　　　　　　　　　　　　儒道不知┐　　　　　：
<lb ed="TX" n="0476a14"/>　　　　　　　　　　　　　　　　　　　　├出世性　…：
<lb ed="TX" n="0476a15"/>　　　　　　　　　　　　　　　　真解脫性┘　　　　　：
<lb ed="TX" n="0476a16"/>　　　　　　　　　　　　　　　　儒道不知┐　　　　　：
<lb ed="TX" n="0476a17"/>　　　　　　　　　　　　　　　　　　　　├佛知　　…：
<lb ed="TX" n="0476a18"/>　　　　　　　　　　　　　　　　大菩提性┘　　　　　：
<lb ed="TX" n="0476a19"/>　　　　　　　　　　　　　　　　　　　　　　　　　心曰禪</p>
<lb ed="TX" n="0476a20"/><p xml:id="pTX21p0476a2001" style="margin-left:0em;text-indent:2em">大致儒家言氣、言道心、言本心，多指一切種子如瀑流之習氣種子識言。言性言
<lb ed="TX" n="0476a21"/>理，則指各物各人之報體——真異熟識——言，亦即我愛執藏內自我體。蓋各類報體
<pb ed="TX" xml:id="TX21.0013.0477a" n="0477a"/>
<lb ed="TX" n="0477a01"/>隨各類差別，隨其自類之相同者曰同分性，所謂天命之性；天命為人則人，天命為獸
<lb ed="TX" n="0477a02"/>則獸。獸曰獸同分性，天曰天同分性，復以依而行之，可不失及完成自類同分性之標
<lb ed="TX" n="0477a03"/>準，曰倫理性。如人具此人同分之倫理性，則曰人，墮此或超此人同分之倫理性，則
<lb ed="TX" n="0477a04"/>形縱是人而非復是人——或墮而禽獸，或超而天佛——。儒者務保持此倫理性以異於
<lb ed="TX" n="0477a05"/>禽獸，故孟子曰：人之所異於禽獸者幾希！君子存之，小人去之。又務完成此倫理性
<lb ed="TX" n="0477a06"/>以就賢聖，故曰：人倫之至，謂之聖人。然儒者持此以求免禽獸，猶佛誨人勤五戒，
<lb ed="TX" n="0477a07"/>洵亦善也。不能知其分而安之，竟欲持此以排斥求上達天同分性、出世聖性、佛性之
<lb ed="TX" n="0477a08"/>上乘法，則殊不能為恕辭也。而程朱等之拒乎佛，只為執此人倫理故，只為恐人墮禽
<lb ed="TX" n="0477a09"/>獸故，只為祇准人為人，而不准人為超人之天、之出世聖、之佛故，夫亦大可晒矣！</p>
<lb ed="TX" n="0477a10"/><p xml:id="pTX21p0477a1001" style="margin-left:0em;text-indent:2em">或曰：宋、明儒既同有見於本心——在人即人心，多曰心；在天地即天地心，多
<lb ed="TX" n="0477a11"/>曰氣。或指藏識，或通指諸心色——，何以執人倫之理性，竟與佛牴異歟？答曰：此
<lb ed="TX" n="0477a12"/>有數故。一者、先入為主，守門庭故。二者、雖窺本心，未深明故——非大菩提不圓
<pb ed="TX" xml:id="TX21.0013.0478a" n="0478a"/>
<lb ed="TX" n="0478a01"/>明故——。三者、不知佛有人乘法故。四者、中國佛徒偏出世故。五者、經律論藏少
<lb ed="TX" n="0478a02"/>研究故。六者、方便教化先成人故。此第六故，方便教化先成人故之一義，即是以佛
<lb ed="TX" n="0478a03"/>之人乘法教化人眾，令得完成人格，生生世世不失人身，不墮惡趣，實亦佛法所重；
<lb ed="TX" n="0478a04"/>而中國之儒學最合乎此，故在中國即可用儒學以教人。然中國歷來之佛徒，皆偏出世
<lb ed="TX" n="0478a05"/>，而不知以此化普通人眾，致為儒者所排。然亦由儒者據此為己業，不知是佛之人乘
<lb ed="TX" n="0478a06"/>法，佛徒若宏人乘以奪其業，更易起諍，故寧超然方外，而少數由儒入佛，真明於佛
<lb ed="TX" n="0478a07"/>者，亦間由方便隨順以引導儒者之故，專說儒理，示異於佛，此則陽儒陰佛，菩薩之
<lb ed="TX" n="0478a08"/>權巧也。綜此六故，宋明儒於是乎排佛。</p><byline cb:type="other">（見海刊四卷十二期）</byline>
<lb ed="TX" n="0478a09"/><p xml:id="pTX21p0478a0901" style="margin-left:6em;text-indent:-4em">（附註）居士林刊載此，作「宋明儒與佛」，今仍海刊之舊。</p></cb:div>
</cb:div></body></text></TEI>