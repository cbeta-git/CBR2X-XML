<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-git/xml-p5a/master/schema/cbeta-p5a.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="TX22n0013">
<teiHeader>
	<fileDesc>
		<titleStmt>
			<title>Corpus of Venerable Tai Xu's Buddhist Studies, Electronic version, No. 13 第十三編　宗用論(第77卷-第121卷)</title>
			<title xml:lang="zh-Hant">太虛大師全書數位版, No. 13 第十三編　宗用論(第77卷-第121卷)</title>
			<author>民國 釋太虛著</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>45卷</extent>
		<publicationStmt>
			<idno type="CBETA">
				<idno type="canon">TX</idno>.<idno type="vol">22</idno>.<idno type="no">13</idno>
			</idno>
			<distributor>
				<name>中華電子佛典協會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2022-10-12 23:43:51 +0800</date>
		</publicationStmt>
		<sourceDesc>
			<bibl>
				<title level="s">Corpus of Venerable Tai Xu's Buddhist Studies</title>
				<title level="s" xml:lang="zh-Hant">太虛大師全書</title>
				<title level="m" xml:lang="zh-Hant">第十三編　宗用論(第77卷-第121卷)</title>
			</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Text as provided by Yin-Shun Cultural and Educational Foundation</p>
			<p xml:lang="zh-Hant" cb:type="ly">印順文教基金會提供</p>
		</projectDesc>
		<editorialDecl>
			<punctuation resp="orig"><p>原書標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【太虛】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
		<charDecl>
			<char xml:id="CB34715">
				<charName>CBETA CHARACTER CB34715</charName>
				<charProp>
					<localName>composition</localName>
					<value>[算*見]</value>
				</charProp>
				<mapping cb:dec="1017755" type="PUA">U+F879B</mapping>
			</char>
		</charDecl>
	</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2022-06-11">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">社會</cb:mulu><cb:mulu type="其他" level="2">緣成史觀</cb:mulu><cb:mulu type="其他" level="3">二</cb:mulu><cb:div type="other">
<milestone unit="juan" n="112"/>
<pb ed="TX" xml:id="TX22.0013.1222a" n="1222a"/>
<lb ed="TX" n="1222a01"/><cb:div type="other"><cb:mulu type="其他" level="2">釋中華民國</cb:mulu><head>釋中華民國</head>
<lb ed="TX" n="1222a02"/><byline cb:type="other">——五年冬作——</byline>
<lb ed="TX" n="1222a03"/><cb:div type="other"><cb:mulu type="其他" level="3">釋國</cb:mulu><head>釋國</head>
<lb ed="TX" n="1222a04"/><p xml:id="pTX22p1222a0401" style="margin-left:0em;text-indent:2em">言國家學之理論夥矣！吾無所求同，亦無所求異，然合離眾說而觀之，當亦十得
<lb ed="TX" n="1222a05"/>其七八耳。春秋曰：「我入枋」，是古史稱國為我也，今亦請以我義明國義。</p>
<lb ed="TX" n="1222a06"/><p xml:id="pTX22p1222a0601" style="margin-left:0em;text-indent:2em">人莫不自謂曰我，一詰究其所謂我者何在，則茫然者百九十九，誠所謂自射則無
<lb ed="TX" n="1222a07"/>下手處也！其精者則言世間有二：曰「我」、「非我」，非我者物，我者此心。然心
<lb ed="TX" n="1222a08"/>亦至繁至賾，將孰從摶掣其一而字之曰我乎？且所云心者，非麗乎身而存，著乎境而
<lb ed="TX" n="1222a09"/>現者也！身境皆物，而物非我，我與非我，離而二之，離非我則所謂我者亦了不可得
<lb ed="TX" n="1222a10"/>，然則徒設為我、與非我之辨，僅強名此了不可得為我耳。凡有情之類，由五蘊緣合
<lb ed="TX" n="1222a11"/>得生。形質、聲、味曰色蘊，順違感觸曰受蘊，名象摹施曰想蘊，謀為動變曰行蘊，
<pb ed="TX" xml:id="TX22.0013.1223a" n="1223a"/>
<lb ed="TX" n="1223a01"/>了別集起曰識蘊。前一、向所謂非我，後四、向所謂我。從而究極之，皆非我也。何
<lb ed="TX" n="1223a02"/>者？夫曰五蘊，則既各有其當名之物矣，綜合而執為我之實體，於義非誠。裁取五蘊
<lb ed="TX" n="1223a03"/>之一，或二、或三、或四為實我，猶然於義非誠。離五蘊而別設想一名理執為我體，
<lb ed="TX" n="1223a04"/>則是想蘊中摹施之一名象，義尤無實矣。夫然，則我之一名，固空無所謂也。</p>
<lb ed="TX" n="1223a05"/><p xml:id="pTX22p1223a0501" style="margin-left:0em;text-indent:2em">雖然、不徒有生者必執有我，且無我則無生也。故執我之見，非唯後起，亦由本
<lb ed="TX" n="1223a06"/>具；則意根之恆審思量，執藏識之性為內自我體也。是以有所謂靈體之我——靈魂，
<lb ed="TX" n="1223a07"/>神體之我——天神。然藏性如如，離思離言，雖為一切眾生公性，非一非非一，非我
<lb ed="TX" n="1223a08"/>非非我，不得封執為我；封執為我者妄也。果證藏性者，執我非我等妄見且自滅。故
<lb ed="TX" n="1223a09"/>人生所謂我者，無論後起本具，皆有名無實也。成唯識論曰：由假說我。假者、謂假
<lb ed="TX" n="1223a10"/>借以為之名耳。然假名之我，亦有違理依理二別。違理者何？世人既未證藏性，未知
<lb ed="TX" n="1223a11"/>唯是五蘊假合，故所有實我，但意想所度取之名言影象，空無實體，以其但隨妄情施
<lb ed="TX" n="1223a12"/>設而有，故說之為假也。依理者何？是又有二：一者、如來藏識真性：然以無可名故
<pb ed="TX" xml:id="TX22.0013.1224a" n="1224a"/>
<lb ed="TX" n="1224a01"/>，有時強名之曰我，雖有真體，而我之一名不足以當之也，故亦說之為假。二者、五
<lb ed="TX" n="1224a02"/>蘊和合眾生：持唯識論，則識蘊為自性識，行、想、受蘊為相應識，色蘊乃所變識也
<lb ed="TX" n="1224a03"/>，猶民心為本，國群一切功業皆相應民心而起存，國境則民群之領土也。輒持心色論
<lb ed="TX" n="1224a04"/>，亦猶以人民、土地為本，與但取想相，謂離土地、人民別有國家自身之實體者異。
<lb ed="TX" n="1224a05"/>蓋五蘊雖非真有而是幻有，須仗因託緣乃生起成住，不同但憑名言所摹施之意影。顧
<lb ed="TX" n="1224a06"/>五蘊緣合之眾生，雖有機體，亦非實我，以無一定堅常之主宰作用故也；是以亦說為
<lb ed="TX" n="1224a07"/>假。尋常稱我，即是概稱此五蘊緣合之幻體耳。知假說我名以稱謂者，唯此五蘊之幻
<lb ed="TX" n="1224a08"/>聚，非別執有一實我體，在五蘊中、或五蘊外，故不違乎理。然此五蘊假合之人生，
<lb ed="TX" n="1224a09"/>雖虛幻流變，固已憑藉積生業習之力，集起種種好醜、苦樂、是非、善惡，誠妄之事
<lb ed="TX" n="1224a10"/>業，還復熏為業種，新故相乘，種現相持，續續緣生無既；故離幻無我，離幻無生，
<lb ed="TX" n="1224a11"/>離幻無物，離幻無事，處幻世間而與幻人成幻事，固無須舍此幻我而別求真實，真實
<lb ed="TX" n="1224a12"/>則無我也。</p>
<pb ed="TX" xml:id="TX22.0013.1225a" n="1225a"/>
<lb ed="TX" n="1225a01"/><p xml:id="pTX22p1225a0101" style="margin-left:0em;text-indent:2em">今以我義明國義，違理既非所取。依理之第一義，則國之所無，以國無自證體故
<lb ed="TX" n="1225a02"/>，若立名強擬，則反成想像耳，故唯取依理之第二我義。若明五蘊緣生之幻我義，則
<lb ed="TX" n="1225a03"/>知所謂國者，亦民心等增上五蘊所緣成之一增上大幻我耳。何謂增上？人物幻矣，更
<lb ed="TX" n="1225a04"/>蘊聚而緣成為國，則是幻上加幻。比如水、火、土已是雜質物矣，更和合製成陶器，
<lb ed="TX" n="1225a05"/>則為雜質之雜質矣。雖然、是猶難言也，取譬成義，姑據其相似相續者耳，固不足深
<lb ed="TX" n="1225a06"/>求堅執。蓋以國我比人我，色質不能融化持受成一身，一不同也；無一定可明了識別
<lb ed="TX" n="1225a07"/>之形表，二不同也；無身表之行業可見，三不同也；除民心各各意念之集合，決無國
<lb ed="TX" n="1225a08"/>之自證心體，四不同也；民心各各之國家意念，必由傳習告教而成，不若自我之意念
<lb ed="TX" n="1225a09"/>俱生而有，五不同也。故國之與我，其親切終有間也。</p>
<lb ed="TX" n="1225a10"/><p xml:id="pTX22p1225a1001" style="margin-left:0em;text-indent:2em">近人多謂由人民、土地、政權——取最廣之政治權言，包括主權、統治權者——
<lb ed="TX" n="1225a11"/>三要素和合成國，義亦近是，且適符古文「或」字之形義；以戈表政權，軍國社會當
<lb ed="TX" n="1225a12"/>然之勢也。但極成之國，必有版土劃定之疆界，與別個國家相對待；非是則人群世界
<pb ed="TX" xml:id="TX22.0013.1226a" n="1226a"/>
<lb ed="TX" n="1226a01"/>而非國，故未若今文之國字加一範圍之圈者為尤當。此猶之無自身他身之形別，則我
<lb ed="TX" n="1226a02"/>之觀念亦不明晰。故顯而言之，我見亦曰身見也。疆土、物產、形器，色蘊也；國民
<lb ed="TX" n="1226a03"/>之苦樂、榮辱、安危，受蘊也；國徽、國名、國憲、國籍、禮儀、版圖等，想蘊也；
<lb ed="TX" n="1226a04"/>政治等種種活力活業，行蘊也；民族心習及宿留民族心習而又攝持緣起民族心習之語
<lb ed="TX" n="1226a05"/>言、文史、宗教、風俗等，識蘊也；撮此五蘊和合所緣成者而為一概念，則謂之國。</p></cb:div>
<lb ed="TX" n="1226a06"/><cb:div type="other"><cb:mulu type="其他" level="3">釋民國</cb:mulu><head>釋民國</head>
<lb ed="TX" n="1226a07"/><p xml:id="pTX22p1226a0701" style="margin-left:0em;text-indent:2em">或謂民、氓者，<g ref="#CB34715"/>髳也，繫隸於君師官吏，蓋近奴虜之科。今雖不必溯尋古義，
<lb ed="TX" n="1226a08"/>然民義必異人義。人者、所以名群生中之一生類；民、則人類團體中之一分子，必成
<lb ed="TX" n="1226a09"/>所依持之一團體中，自意眾意和合之云為，一也。必受所依持之一團體中有形無形公
<lb ed="TX" n="1226a10"/>同之制裁，二也。然人類之團體，其經緯綜錯，整齊堅密，嚴重親切，靈變生動，決
<lb ed="TX" n="1226a11"/>無完備乎國者。蓋團體之深固，亦由相等之別各團體為對待；而大同人群，則其互愛
<lb ed="TX" n="1226a12"/>互助，通作通受，殆所謂無思而為，不勉而成，團體之觀念亦融化而無跡矣。國團以
<pb ed="TX" xml:id="TX22.0013.1227a" n="1227a"/>
<lb ed="TX" n="1227a01"/>下之團體，則無論為親族、為宗教，未有能逮國團者也。夫人類團體既以國為極成，
<lb ed="TX" n="1227a02"/>則人類團體分子之民，亦至國而始極成。故所謂民者，即是國民，所謂國者，即是民
<lb ed="TX" n="1227a03"/>國；國民民國，一而二、二而一者也。國民譬云筆毛，民國譬云毛筆。筆之毛亦毛也
<lb ed="TX" n="1227a04"/>，故民亦人也；然單言曰毛，固不能即為筆毛也。筆毛者，既不失其為毛，復調和組
<lb ed="TX" n="1227a05"/>合而以定法構成筆用者也。雜駁散亂之毛，雖積聚成堆亦豈能謂之筆哉。今云民國，
<lb ed="TX" n="1227a06"/>猶云國民民國耳。</p>
<lb ed="TX" n="1227a07"/><p xml:id="pTX22p1227a0701" style="margin-left:0em;text-indent:2em">然民至國民而極成，國亦至民國而極成也。真正之人生觀、世界觀，唯識論也；
<lb ed="TX" n="1227a08"/>而真正之國家觀，則唯民論也。蓋民者國民，故民即國民全體。海陸山河，非國民之
<lb ed="TX" n="1227a09"/>領持資用，則空界而非國土。蓋國土者，民之總業也，故亦在民中而不能離民自有；
<lb ed="TX" n="1227a10"/>其餘國事，無非是民人積續和同之云為，更無論也。試合為一表明之：</p>
<pb ed="TX" xml:id="TX22.0013.1228a" n="1228a"/>
<lb ed="TX" n="1228a01"/><p cb:type="pre" xml:id="pTX22p1228a0101">　　　　　　┌─民生┬──民富………………色─┐
<lb ed="TX" n="1228a02"/>　　　　　　│　　　└──民福………………受─┤
<lb ed="TX" n="1228a03"/>　　　　民─┼─民權┬──民意………………想─┼─國
<lb ed="TX" n="1228a04"/>　　　　　　│　　　└──民行謂智…………行─┤
<lb ed="TX" n="1228a05"/>　　　　　　│　　　　　　　　德力　　　　　　│
<lb ed="TX" n="1228a06"/>　　　　　　└─民族───民性………………識─┘</p>
<lb ed="TX" n="1228a07"/><p xml:id="pTX22p1228a0701" style="margin-left:0em;text-indent:2em">此中民族，實為國根；近人所云國性，亦基乎此。蓋民權兼國團所攝持之民人自
<lb ed="TX" n="1228a08"/>主發動權，及民人所集託之國團自主發動權；而民生亦兼人命生活及國命生活，必原
<lb ed="TX" n="1228a09"/>因乎民族同化性，乃榮辱皆共，休戚相關，其勢自然順成；否則、順違錯出，痛癢噩
<lb ed="TX" n="1228a10"/>異，決非徒持一紙國籍能奏功效也。近人大唱因民族以成立國家說，可謂知本。嘗觀
<lb ed="TX" n="1228a11"/>德意志人伯倫知理論民族特質，謂其始必同居一地，同一血統，而又同其體狀，同其
<lb ed="TX" n="1228a12"/>語言，同其文字，同其宗教，同其風俗，同其生計，而語言、文字、風俗為尤要；然
<lb ed="TX" n="1228a13"/>亦必曾經同一政治，或政教混同則有之，決非全未有政治制度之統禦者。故民族能結
<pb ed="TX" xml:id="TX22.0013.1229a" n="1229a"/>
<lb ed="TX" n="1229a01"/>集於一領土，即得有政治組織而成民國，而民族較之發達最完備之民國，或國團主權
<lb ed="TX" n="1229a02"/>、國民生活未能顯著焉耳；然固已具存之隱微，引發即現，決非無民族為根者所能追
<lb ed="TX" n="1229a03"/>步。故以錯雜民族而欲建機能完備之國，終必同化成一族而後可。雜民之國，苟無過
<lb ed="TX" n="1229a04"/>半數一大民族而又文明程度高出其小半數之上者，則唯有仗軍力強制而暫為繫縻耳，
<lb ed="TX" n="1229a05"/>殆必難成完固之國。即有太半之優秀民族，猶必須多藉嚴法強制干涉之力，積久行之
<lb ed="TX" n="1229a06"/>，始能漸就；比之欲化除乖戾性癖，必堅立意志，隨時省察，久久矯治練習也。無民
<lb ed="TX" n="1229a07"/>族為根，混集雜民立國，於是或賴乎英明雄武之君主耳。</p>
<lb ed="TX" n="1229a08"/><p xml:id="pTX22p1229a0801" style="margin-left:0em;text-indent:2em">國有君主，世謂之君國。鉤稽其誠，即國有君主，亦復以民為重，君為輕。且衡
<lb ed="TX" n="1229a09"/>以國民之義，君主亦一世其特業之國民而已，國固依然是民國也。嘗考起世因緣經，
<lb ed="TX" n="1229a10"/>初因眾民爭地，共推一有威德明智者專任平斷，號為民主，義取由民眾立為君主，而
<lb ed="TX" n="1229a11"/>為民眾主其事權也。而所謂君國之皇帝，實不過公認為民眾之主，主民眾之事權而已
<lb ed="TX" n="1229a12"/>，其國之為民國則一也。今君國之皇帝與民國之總統，其別要唯二端：一、君姓無年
<pb ed="TX" xml:id="TX22.0013.1230a" n="1230a"/>
<lb ed="TX" n="1230a01"/>限世襲，與眾民立年限更舉，一也。民國之主權在民國，而以皇帝為民國之化身，立
<lb ed="TX" n="1230a02"/>乎國民之上；民國之主權在國民全體，而委託總統行使及代表，處乎民國之下，二也
<lb ed="TX" n="1230a03"/>。其統禦事權之輕重既無與，而撫我者后，雪我者讎，其地位以民心之順逆為安危，
<lb ed="TX" n="1230a04"/>亦不殊也。竊為譬之：泛任民愛，遵時選能，猶聖人時中，欲不逾矩，無庸固執一義
<lb ed="TX" n="1230a05"/>以必踐之也。專宗一姓世襲為君以主之，則中人以下，勉為上達，必堅執一二信條為
<lb ed="TX" n="1230a06"/>生命以上之義命，作踐形繕神之準繩也。故未至完成之國，唯世襲之明君為期，而以
<lb ed="TX" n="1230a07"/>尊奉忠事其君主為第一義，甚或民國喪亡，不遑顧恤；然擇執赴踐之信義未必盡當，
<lb ed="TX" n="1230a08"/>故所戴之君亦未必仁明，一旦悟所執非義，固將舍之求是。故國民一認其君為昏暴，
<lb ed="TX" n="1230a09"/>必別有以為仁明者代之。而大成之國，民自求立國，非國要求民立，民各自主以發揮
<lb ed="TX" n="1230a10"/>其力，即是致國之宜，所謂發而皆中節也。故民國臻盛，帝王不容有也。</p>
<lb ed="TX" n="1230a11"/><p xml:id="pTX22p1230a1101" style="margin-left:0em;text-indent:2em">民族為國根，而根中要有四種特德，國民之功能始發榮滋長無已，而民國得以成
<lb ed="TX" n="1230a12"/>立鞏固：一者、國民須養成以國為自然而然一大人格永生命之意，此之謂國我癡德；
<pb ed="TX" xml:id="TX22.0013.1231a" n="1231a"/>
<lb ed="TX" n="1231a01"/>二者、國民須恆具審察之國體國性觀念，此之謂國我見德；三者、國民須貪著其國不
<lb ed="TX" n="1231a02"/>能去心，常進求其國之安全福利而終無厭足，此之謂國我愛德；四者、國民須保持其
<lb ed="TX" n="1231a03"/>國之自主獨立，大雄最尊，不令有一物加於國上，此之謂國我慢德。四德充極，然後
<lb ed="TX" n="1231a04"/>推及世界各國，審察自國亦審察異國，自尊重其國亦尊重諸與國，而博愛國際之世界
<lb ed="TX" n="1231a05"/>和平，文明進化，然後漸融化其國我德，會歸大同人群。蓋國我四德望大同人群則又
<lb ed="TX" n="1231a06"/>成四惑，然四惑斷則國我不生矣；故在國為德。且必有此四德，其國乃成，則所謂人
<lb ed="TX" n="1231a07"/>生不徒皆執我，非執我且不有人生也。此之四德，悉依隱民族，有民族即已有之，現
<lb ed="TX" n="1231a08"/>行而表著之，則在民權民生耳。故民族者，國之意根也。</p>
<lb ed="TX" n="1231a09"/><p xml:id="pTX22p1231a0901" style="margin-left:0em;text-indent:2em">問曰：人生之有根身，雖亦色蘊，固異塵境。在我愛執藏識有攝為自體、持令不
<lb ed="TX" n="1231a10"/>壞、領為親用、託令覺受義，作事識共有依，同其安危。今民國之色蘊，則國邑物產
<lb ed="TX" n="1231a11"/>也；此豈亦能與有根人身密合耶？答曰：不盡符同，前既言之矣。雖然、正唯攝為自
<lb ed="TX" n="1231a12"/>體，安危事同，所以國土喪失，即為亡國。且保持國城，守衛邊疆，非持令不壞乎？
<pb ed="TX" xml:id="TX22.0013.1232a" n="1232a"/>
<lb ed="TX" n="1232a01"/>民生之衣食住與軍實國財，靡不資乎地產，非領為親用乎？國土有恆，乃得安生樂業
<lb ed="TX" n="1232a02"/>，流徙放逐，則困苦窮戚，非託令覺受乎？不寧唯是，疆場領海，既猶膚甲，而都郡
<lb ed="TX" n="1232a03"/>州邑，亦得取喻胸首身肢之關係，而國民民族繫乎宗邦故土，種種遺澤名蹟之情懷感
<lb ed="TX" n="1232a04"/>念，彌滿充塞，尤難勝述。矧夫荷蘭人善泅水；日本人善候地震；鄒魯多平原大壇，
<lb ed="TX" n="1232a05"/>士善頌禮；秦隴關塞便用軍，兵家興焉；海岸之民，多閎渺玄怪之談；則風習、文化
<lb ed="TX" n="1232a06"/>、學術、思想，亦因之矣。國土之密切乎民族之國民，亦何讓根身之與識心！故曰：
<lb ed="TX" n="1232a07"/>民之所不執受者，乃空處而非國土。唯民五蘊之義成，則國為唯民五蘊緣成之大幻我
<lb ed="TX" n="1232a08"/>義亦成，是以曰民國。</p></cb:div>
<lb ed="TX" n="1232a09"/><cb:div type="other"><cb:mulu type="其他" level="3">釋中華民國</cb:mulu><head>釋中華民國</head>
<lb ed="TX" n="1232a10"/><p xml:id="pTX22p1232a1001" style="margin-left:0em;text-indent:2em">中華乃吾民國之名，亦吾民族之名。世界之民國、民族非唯一，故為名以別之。
<lb ed="TX" n="1232a11"/>然立名亦有其緣由：歷來國都常在西北，故豫、魯、晉、<note n="1232a1101" resp="CBETA" type="add" rend="hide">
陝【CB】，陜【太虛】</note><app n="1232a1101"><lem wit="【太虛】">陜</lem><rdg resp="CBETA" type="cbetaRemark">陝</rdg></app>之地，號為中原，又稱華
<lb ed="TX" n="1232a12"/>夏；華、則華山，夏、則江夏，渾括楚、漢、秦、隴言之。又中華亦以對四陲內外之
<pb ed="TX" xml:id="TX22.0013.1233a" n="1233a"/>
<lb ed="TX" n="1233a01"/>未開化國族言者，故或中華、戎狄對稱，或華夏、夷狄對稱，此因歷史上之人文地理
<lb ed="TX" n="1233a02"/>而得名之大概也。今以中正和平謂之中，華貴文秀謂之華，表吾民族本有之品性，故
<lb ed="TX" n="1233a03"/>以之名國。復次、中者質實，華者精明，作吾國民進德之指針，故以之名國。復次、
<lb ed="TX" n="1233a04"/>中者道備吾心，華者化成天下，造大同之世，俾人人皆為完全之人，其責任唯在吾人
<lb ed="TX" n="1233a05"/>，故以之名國。</p></cb:div><byline cb:type="other">（見覺社叢書第三期）</byline></cb:div>
</cb:div></body></text></TEI>