<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="TX24n0015">
<teiHeader>
	<fileDesc>
		<titleStmt>
			<title>Corpus of Venerable Tai Xu's Buddhist Studies, Electronic version, No. 15 第十五編　時論</title>
			<title xml:lang="zh-Hant">太虛大師全書數位版, No. 15 第十五編　時論</title>
			<author>民國 釋太虛著</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>71卷</extent>
		<publicationStmt>
			<idno type="CBETA">
				<idno type="canon">TX</idno>.<idno type="vol">24</idno>.<idno type="no">15</idno>
			</idno>
			<distributor>
				<name>中華電子佛典協會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2022-06-24 21:52:55 +0800</date>
		</publicationStmt>
		<sourceDesc>
			<bibl>
				<title level="s">Corpus of Venerable Tai Xu's Buddhist Studies</title>
				<title level="s" xml:lang="zh-Hant">太虛大師全書</title>
				<title level="m" xml:lang="zh-Hant">第十五編　時論</title>
			</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Text as provided by Yin-Shun Cultural and Educational Foundation</p>
			<p xml:lang="zh-Hant" cb:type="ly">印順文教基金會提供</p>
		</projectDesc>
		<editorialDecl>
			<punctuation resp="orig"><p>原書標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【太虛】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
		</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2022-06-17">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">電邀達賴來京</cb:mulu>
<milestone unit="juan" n="5"/>
<pb ed="TX" xml:id="TX24.0015.b018a" n="b018a"/>
<lb ed="TX" n="b018a01"/><cb:div type="other"><cb:mulu type="其他" level="1">上國民會議代表諸公意見書</cb:mulu><head>上國民會議代表諸公意見書</head>
<lb ed="TX" n="b018a02"/><byline cb:type="other">——二十年五月作——</byline>
<lb ed="TX" n="b018a03"/><p xml:id="pTX24pb018a0301" style="margin-left:0em;text-indent:2em">敬陳者：茲值全國賢俊聚集首都，本總理之遺教，匯民眾之公意，制訓政之約法
<lb ed="TX" n="b018a04"/>，謀統一之建設，太虛歡忭慶祝之餘，不禁發生誠懇深摯之願望，鬱然有不能已於言
<lb ed="TX" n="b018a05"/>者，請為諸公覼縷陳之。</p>
<lb ed="TX" n="b018a06"/><p xml:id="pTX24pb018a0601" style="margin-left:0em;text-indent:2em">一曰、建設之所基也：國民革命雖不能不經過破壞之程序，而其目的固在乎建設
<lb ed="TX" n="b018a07"/>。顧民國迄今二十年矣，對內剷除帝制及軍閥，對外取銷不平等條約，凡此破壞工作
<lb ed="TX" n="b018a08"/>，雖已成功十之七八，而心理建設也，物質建設也，三民主義之國家建設也，千百中
<lb ed="TX" n="b018a09"/>猶未能實現其一二者何耶？論者每諉之以貧，而實則吾國之民勤物阜，貧非其因而亂
<lb ed="TX" n="b018a10"/>實致之。然亂之不能已者，則由疊經大變動之後，全國官民尚無一共尊共守之法，能
<lb ed="TX" n="b018a11"/>樹立威信以為建設政治及社會新秩序之所基。遂致夸侈相尚，各存僥倖之情，傾奪為
<pb ed="TX" xml:id="TX24.0015.b019a" n="b019a"/>
<lb ed="TX" n="b019a01"/>能，罔恤呼籲之隱。於是弱者填溝壑，強者挺鋒鏑，而亂乃無止時。今有訓政時期約
<lb ed="TX" n="b019a02"/>法之制定，固可為全國官民同遵之弘軌，然果能為建設政治及社會新秩序之所基與否
<lb ed="TX" n="b019a03"/>，當視能雷厲風行樹立威信與否以為斷。今約法草案之披露者，固曰人民一律平等，
<lb ed="TX" n="b019a04"/>無種族、階級、宗教之區別，與人民有信仰宗教之自由也。然自吾國佛教僧徒在今日
<lb ed="TX" n="b019a05"/>所處地位觀之，抑何不平等不自由之甚耶？夫佛教之僧，與耶教、回教等宗教師相同
<lb ed="TX" n="b019a06"/>，雖無高出一般人民以上之特殊地位，固應有一般人民平等之地位也。至於佛教之寺
<lb ed="TX" n="b019a07"/>產，亦應等於耶教、回教所有之教產。在法律上，則為屬於財團法人或社團法人之所
<lb ed="TX" n="b019a08"/>有財產，應與一般人民之財產，同享其保護之權利。乃徒以其為佛教僧及佛教僧所住
<lb ed="TX" n="b019a09"/>持之寺產之故，既另訂監督寺廟條例，及蒙古、西藏等處喇嘛寺廟管理規則，而又任
<lb ed="TX" n="b019a10"/>人佔奪、摧毀、變賣為興學、造路、住兵、或其他任何公立機關私立團體之用，不惟
<lb ed="TX" n="b019a11"/>外省各地之情形不可聞問，即就首都諸佛寺而論，大抵皆為軍警或機關團體所佔，且
<lb ed="TX" n="b019a12"/>任意改造屋宇，摧毀法物經像，甚至於變售基地田產。如此公然而為違法之舉動，尚
<pb ed="TX" xml:id="TX24.0015.b020a" n="b020a"/>
<lb ed="TX" n="b020a01"/>何人民一律平等與信教自由之可言！今於會議未閉幕以前，若不能令首都各界之佔用
<lb ed="TX" n="b020a02"/>佛寺、摧毀法物、變售僧產者立即恢復歸還，並通電各省縣市於三個月以內悉照首都
<lb ed="TX" n="b020a03"/>辦理，禁止以後永遠不得有侵佔佛寺僧產之事，則約法之威信無由樹立，而社會之新
<lb ed="TX" n="b020a04"/>秩序亦將莫從建設！愈亂愈貧，凡百建設勢必無著手之處！夫此其骫法敗紀之一端耳
<lb ed="TX" n="b020a05"/>，其他若官若民之惟強是逞，魚肉貧弱無告民眾者，何可勝舉！故非樹「官民必同遵
<lb ed="TX" n="b020a06"/>約法」之威信，則無以定建設之基也。</p>
<lb ed="TX" n="b020a07"/><p xml:id="pTX24pb020a0701" style="margin-left:0em;text-indent:2em">二曰、統一之所關也：中華民國完整之領土，非合各省市與蒙古、西藏所構成者
<lb ed="TX" n="b020a08"/>耶？中華民族完整之民族，非合漢、藏、蒙、滿、回所構成者耶？然藏、蒙、滿皆信
<lb ed="TX" n="b020a09"/>佛教而漢族亦信佛為多，且藏、蒙尤完全為信佛民眾所居之區域。於佛教從之則化，
<lb ed="TX" n="b020a10"/>違之則梗。故前此達賴代表對新聞記者發表關於國民會議西藏代表人選之意見云：「
<lb ed="TX" n="b020a11"/>此次辦理選舉，應注意者，西藏乃佛教區域，昔與漢土結合之因緣，亦以佛教。其域
<lb ed="TX" n="b020a12"/>中大小佛寺，不止八萬四千，拉嘛——出家學佛者——數尤夥，可云除居士——在家
<pb ed="TX" xml:id="TX24.0015.b021a" n="b021a"/>
<lb ed="TX" n="b021a01"/>信佛者——外即拉嘛，除拉嘛外均是居士。故西藏全土除少數居留人外，無論何種職
<lb ed="TX" n="b021a02"/>業團體，皆皈依佛教，皆惟三大寺之命是從，康、藏皆然。選舉時不可忽略此種精神
<lb ed="TX" n="b021a03"/>云」。又蒙古章嘉呈國府云：「查蒙古會議提案推翻喇嘛制度，不思若議而不能實行
<lb ed="TX" n="b021a04"/>，是失中央威信，況違反我政府撫綏藩屬之至意，有關於國家治亂甚大」。又蒙古佛
<lb ed="TX" n="b021a05"/>教徒請願云：「喇嘛教本為佛教，黃教又其正統，自明清以逮民國，藉以使屏藩內向
<lb ed="TX" n="b021a06"/>，忠勤國家，此黃教所以獨有大功於中國也」。昔清世宗有言：柔遠能邇之道，孔子言
<lb ed="TX" n="b021a07"/>之，而歷代君相皆不明其義。本朝不設邊防，恃蒙古、西藏之部落為屏藩耳。按：此
<lb ed="TX" n="b021a08"/>清初之所以統一而治也。光緒十九年，庫倫哲布尊丹巴入朝，不加優禮，後遂不復至
<lb ed="TX" n="b021a09"/>，外蒙以亡。光緒戊申兩宮崩，飭達賴入京誦經，未加優禮。益之以趙爾豐之貪掠，
<lb ed="TX" n="b021a10"/>西藏達賴遂向英國。按：此清末之所以分崩而亂也。數年前西康諾那過川，軍政當局
<lb ed="TX" n="b021a11"/>優禮以留之，而其時適有以毀寺逐僧提產倡者。諾那曰：今佛教且毀，尚留余何為乎
<lb ed="TX" n="b021a12"/>？怫然欲行——川當局遂寢其議。又前月中國佛教會開全國佛教徒代表大會，達賴代
<pb ed="TX" xml:id="TX24.0015.b022a" n="b022a"/>
<lb ed="TX" n="b022a01"/>表棍卻仲尼與班禪、章嘉皆派代表出席，諾那與五台山之齊丹僧則親出席，現皆被選
<lb ed="TX" n="b022a02"/>為中國佛教會監察委員。由此可知興崇佛教大有造於蒙、藏、康、青人心之歸向，而
<lb ed="TX" n="b022a03"/>甚為民國統一之所關也。</p>
<lb ed="TX" n="b022a04"/><p xml:id="pTX24pb022a0401" style="margin-left:0em;text-indent:2em">三曰、統一與建設之大本也：統一與建設之本何在？曰：在全國全民族之人心能
<lb ed="TX" n="b022a05"/>和平統一而共趨於建設之途耳。故總理注重思想信仰之統一，而高唱心理建設也。今
<lb ed="TX" n="b022a06"/>統一中華民族以建設中華民國之大道，固在三民主義，然論者每不知三民主義一貫之
<lb ed="TX" n="b022a07"/>精神所在，以致時有毗重毗輕於一民主義、二民主義而發生紛歧者。其實、三民主義
<lb ed="TX" n="b022a08"/>固由一貫之精神而出。總理嘗言為愛人而革命，又每言三民主義即是民有、民治、民
<lb ed="TX" n="b022a09"/>享，乃是為國民或為世界人民謀福利之主義，故其一貫精神唯在「為民造福」，可謂
<lb ed="TX" n="b022a10"/>之「為民主義」。「民」、即人類組成各種團體者，人類團體之最完成者為國，故
<lb ed="TX" n="b022a11"/>為民造福當先就自國國民造起。而國民福利所關者有三方面：此國民與其他國民相對
<lb ed="TX" n="b022a12"/>而求得自由平等之尊榮，於是有民族主義；此國民全體與其分子相對而求得自由平等
<pb ed="TX" xml:id="TX24.0015.b023a" n="b023a"/>
<lb ed="TX" n="b023a01"/>之權利，於是有民權主義；此國民及其分子與其他各國民共處之自然界相對，而求得
<lb ed="TX" n="b023a02"/>自由平等之享用，於是有民生主義。雖有此三方面，而要之則唯為民造福之一貫精神
<lb ed="TX" n="b023a03"/>而已。為民者、謂非為個人或為任何私人及為任何他物，而唯是為國民、或為世界人
<lb ed="TX" n="b023a04"/>民也。此種純粹利他之為民主義，頗為向來只知為身、為家之國人所難體會，故中華
<lb ed="TX" n="b023a05"/>民族至今未能養成三民主義之建國心理。然佛教在中國千百年以來，佛菩薩大慈大悲
<lb ed="TX" n="b023a06"/>、救苦救難、濟世濟人、普度眾生之意義，已為婦孺雅俗之所同喻，若能因勢利導而
<lb ed="TX" n="b023a07"/>巧譬善喻以闡明之，則民國之心理自易統一於為民造福之三民主義；且各人皆能體會
<lb ed="TX" n="b023a08"/>純粹利他而為民造福之三民主義，實行建設三民主義之民國矣。復次、國家或社會之
<lb ed="TX" n="b023a09"/>制度，每與其時代思想之宇宙信仰相一致。換言之：即以某種宇宙信仰為背景而建設
<lb ed="TX" n="b023a10"/>某種之國家或社會也。往者嘗以一神所刱造及宰治之宇宙信仰為背景，而建立朕即國
<lb ed="TX" n="b023a11"/>家之帝制國家。然近代歐美各國雖變成立憲或共和之民治國家，以猶沿襲一神之宇宙
<lb ed="TX" n="b023a12"/>信仰，遂未能造成真正民治之國民。放觀古今中外一切教學能澈底證明「諸法眾緣生
<pb ed="TX" xml:id="TX24.0015.b024a" n="b024a"/>
<lb ed="TX" n="b024a01"/>」，而建立「由一切眾生眾多因緣所構成之宇宙觀」者，厥惟佛教。換言之：即惟佛
<lb ed="TX" n="b024a02"/>教可為建設真正民國民治社會之信仰，惟佛教眾緣所成之宇宙觀，可為建設三民主義
<lb ed="TX" n="b024a03"/>國家之宇宙背景而已。據前來所述之二事，可知以佛學發揚光大三民主義之精意，實
<lb ed="TX" n="b024a04"/>為今日統一與建設之大本也。</p>
<lb ed="TX" n="b024a05"/><p xml:id="pTX24pb024a0501" style="margin-left:0em;text-indent:2em">右陳三事，太虛愚見認為吾國今日所必需之根本要圖，恭效獻曝之忱，謹祈芻蕘
<lb ed="TX" n="b024a06"/>之采！此上國民會議代表諸公均鑒。</p><byline cb:type="other">釋太虛</byline><byline cb:type="other">（見海刊十二卷七期）</byline></cb:div>
</body></text></TEI>