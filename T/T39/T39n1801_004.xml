<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-git/xml-p5a/master/schema/cbeta-p5a.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T39n1801">
<teiHeader>
	<fileDesc>
		<titleStmt>
			<title>Taishō Tripiṭaka, Electronic version, No. 1801 請觀音經疏闡義鈔</title>
			<title xml:lang="zh-Hant">大正新脩大藏經數位版, No. 1801 請觀音經疏闡義鈔</title>
			<author>宋 智圓述</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>4卷</extent>
		<publicationStmt>
			<idno type="CBETA">
				<idno type="canon">T</idno>.<idno type="vol">39</idno>.<idno type="no">1801</idno>
			</idno>
			<distributor>
				<name>中華電子佛典協會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2022-10-12 23:43:51 +0800</date>
		</publicationStmt>
		<sourceDesc>
			<bibl>
				<title level="s">Taishō Tripiṭaka</title>
				<title level="s" xml:lang="zh-Hant">大正新脩大藏經</title>
				<title level="m" xml:lang="zh-Hant">請觀音經疏闡義鈔</title>
			</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA, Punctuated text as provided by CBETA</p>
			<p xml:lang="zh-Hant" cb:type="ly">蕭鎮國大德提供，北美某大德提供，CBETA 提供新式標點</p>
		</projectDesc>
		<editorialDecl>
			<punctuation resp="CBETA"><p>新式標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【大】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
		<charDecl>
			<char xml:id="CB04666">
				<charName>CBETA CHARACTER CB04666</charName>
				<charProp>
					<localName>composition</localName>
					<value>[酉*音]</value>
				</charProp>
				<mapping type="unicode">U+4903</mapping>
				<mapping cb:dec="987706" type="PUA">U+F123A</mapping>
			</char>
		</charDecl>
	</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
		<change when="2000-04-28T10:39:54">
			CW (ed.) Created initial TEI XML version with BASICX.BAT (00/01/24)
		</change>
	</revisionDesc>
</teiHeader>
<text><body>
<cb:mulu level="1" type="序">請觀音經疏闡義鈔序</cb:mulu><cb:div type="other">
<milestone n="4" unit="juan"/>
<lb n="0997a24" ed="T"/>
<lb n="0997a25" ed="T"/>
<lb n="0997a26" ed="T"/><cb:juan n="004" fun="open"><cb:mulu n="4" type="卷"></cb:mulu><cb:jhead>請觀音經疏闡義鈔卷第四</cb:jhead></cb:juan>
<lb n="0997a27" ed="T"/>
<lb n="0997a28" ed="T"/><byline cb:type="author">宋錢唐沙門釋智圓述</byline>
<lb n="0997a29" ed="T"/><p xml:id="pT39p0997a2901">○《涅槃》云「不住法相及眾生相，名無緣慈。」不
<pb n="0997b" ed="T" xml:id="T39.1801.0997b"/>
<lb n="0997b01" ed="T"/>住二邊，即不噉義。「眾生緣法緣」者，《涅槃》云「慈
<lb n="0997b02" ed="T"/>之所緣一切眾生，如緣父母妻子親屬名生緣。
<lb n="0997b03" ed="T"/>不見父母等，見一切法皆從緣生，名法緣。」是
<lb n="0997b04" ed="T"/>則生緣雖不噉空而噉有，法緣雖不噉有而噉
<lb n="0997b05" ed="T"/>空，故云「皆有分齊」。「無緣無分齊」者，不著二邊
<lb n="0997b06" ed="T"/>故。灰能去垢，灰如五觀，垢如貪等，貪等除時
<lb n="0997b07" ed="T"/>名澡浴清淨。《說文》云「澡，洗手也。浴，洗身也。」「五
<lb n="0997b08" ed="T"/>辛苦辣」者，慈閔三藏云：「葱、蒜、韮、薤、興渠五也。」
<lb n="0997b09" ed="T"/>興渠者，應法師云：「梵音訛也，應云興宜。」慈閔
<lb n="0997b10" ed="T"/>云：「根形如蘿蔔，出土辛臭。慈閔冬到彼土，不
<lb n="0997b11" ed="T"/>見其苗。」此五物辛而復葷，故經云「五辛能葷」。
<lb n="0997b12" ed="T"/>有辛而不葷者，如薑芥之屬，則非所制。《蒼頡
<lb n="0997b13" ed="T"/>篇》云「葷，辛菜也。凡物辛臭者皆曰葷。」《決定經》
<lb n="0997b14" ed="T"/>云「若人食酒肉五辛入伽藍，隋猪胎中，後得
<lb n="0997b15" ed="T"/>人身常患腋氣。」故今誦呪之人不得食也。今
<lb n="0997b16" ed="T"/>約理解，乃以辣味逼迫於舌，如五陰之苦也。
<lb n="0997b17" ed="T"/>葷氣經宿猶存，如五陰中所起惑業能至未
<lb n="0997b18" ed="T"/>來，故云「有集諦也」。「污穢」等者，指上所表是約
<lb n="0997b19" ed="T"/>見愛污穢陰也。九種五陰，如前記。</p><p xml:id="pT39p0997b1914" cb:place="inline">經「女人污
<lb n="0997b20" ed="T"/>穢」者，《大論》云「婬欲雖不惱害眾生，以心心繫
<lb n="0997b21" ed="T"/>縛故。」既求解脫，故須制之。經「長與苦別」者，似
<lb n="0997b22" ed="T"/>位別分段苦，真位別變易苦。此別圓也，亦應
<lb n="0997b23" ed="T"/>約十種行人通證於前者。觀音說兩呪既畢，
<lb n="0997b24" ed="T"/>故通印證之，釋迦因是自說第三呪也。經「來
<lb n="0997b25" ed="T"/>嬈此女人」者，即鬼動其婬也。《阿含》云「婬亦有
<lb n="0997b26" ed="T"/>鬼，鬼入心則使婬佚無度。或鬼使瞋使邪。」嬈，
<lb n="0997b27" ed="T"/>乃了切，《說文》云「擾戲也。」郭璞云：「嬈，弄也。」經「入
<lb n="0997b28" ed="T"/>善境界」者，約十人中，餘九皆名善境界也，乃
<lb n="0997b29" ed="T"/>至唯佛名善。經「惡鬼消伏」者，觀音有威有恩，
<pb n="0997c" ed="T" xml:id="T39.1801.0997c"/>
<lb n="0997c01" ed="T"/>若非懷恩則是畏威，所以消滅調伏也。</p><p xml:id="pT39p0997c0116" cb:place="inline">經「三
<lb n="0997c02" ed="T"/>障永盡」者，二種三障也。一分段三障，見思為煩
<lb n="0997c03" ed="T"/>惱障、惑業為業障、界內生為報障；二變易三
<lb n="0997c04" ed="T"/>障。又二：一方便三障，塵沙為煩惱障、無漏業
<lb n="0997c05" ed="T"/>為業障、變易生死為報障；二實報三障，無明
<lb n="0997c06" ed="T"/>惑為煩惱障、非漏非無漏業為業障、彼土變
<lb n="0997c07" ed="T"/>易為報障。此呪能令至於究竟寂光，故云三
<lb n="0997c08" ed="T"/>障永盡也。「三界獄火」者，三界繫閉行人猶如
<lb n="0997c09" ed="T"/>牢獄，無常如火。「眾苦」者，分段三界有五八之
<lb n="0997c10" ed="T"/>苦，變易三界有塵沙無明之苦。「四百四病」者，
<lb n="0997c11" ed="T"/>一大不調百一病起，四大合四百四病也。界
<lb n="0997c12" ed="T"/>外應以障四德為病。「入陣鬪戰」者，若約理者，
<lb n="0997c13" ed="T"/>與五陰魔、煩惱魔、死魔共戰也。</p><p xml:id="pT39p0997c1313" cb:place="inline">經「如鷹隼飛」
<lb n="0997c14" ed="T"/>者，《易》曰「王用射<note place="inline">是亦切</note>隼于高墉之上。」孔穎達
<lb n="0997c15" ed="T"/>云：「隼者，貪殘之烏，鸇鷂之屬。」今明觀音垂應
<lb n="0997c16" ed="T"/>如彼鳥飛，言其速疾也。經「囹圄」者，音鈴語。《廣
<lb n="0997c17" ed="T"/>雅》云「夏曰臺；殷曰羑<g ref="#CB04666"/>里，紂拘文王是也；周
<lb n="0997c18" ed="T"/>曰囹圄。皆獄之別名。」《周禮》云「三王始有獄。」《釋
<lb n="0997c19" ed="T"/>名》云「囹，領也。圄，禦也。謂領錄囚徒禁禦之也。」
<lb n="0997c20" ed="T"/>經「及諸刑罰」者，即五刑五罰也。〈王制〉曰「刑者
<lb n="0997c21" ed="T"/>侀也。侀，成也，一成而不可改也。」《說文》云「罪之
<lb n="0997c22" ed="T"/>大者曰刑，罪之小者曰罰。」《廣雅》云「罰，折伏也。」
<lb n="0997c23" ed="T"/>《尚書．甫刑》云「五刑不簡，正于五罰。」孔安國注
<lb n="0997c24" ed="T"/>云「不簡核，謂不應五刑，當正五罰。」五刑，謂刻
<lb n="0997c25" ed="T"/>其顙而涅之曰墨刑；截鼻曰劓刑；刖足曰剕
<lb n="0997c26" ed="T"/>刑；男去勢、婦人幽閉曰宮刑；死刑曰大辟。於
<lb n="0997c27" ed="T"/>今即笞、杖、徒、流、死為五刑也。五罰者，出金贖
<lb n="0997c28" ed="T"/>罪也。書云「墨辟疑赦，其罰百鍰」等。於今則笞、
<lb n="0997c29" ed="T"/>杖、徒各有五等，流有三等，死刑二等，贖銅各
<pb n="0998a" ed="T" xml:id="T39.1801.0998a"/>
<lb n="0998a01" ed="T"/>有斤數。「經一日等」者，明受苦惱之時分也。第
<lb n="0998a02" ed="T"/>三呪。</p>
<lb n="0998a03" ed="T"/><p cb:type="dharani" xml:id="pT39p0998a0301">多絰咃　安陀詈　般茶詈　枳由詈　檀陀
<lb n="0998a04" ed="T"/>詈　羶陀詈<note place="inline">羶，式禪切</note>底邪婆陀　耶賖婆陀　頗
<lb n="0998a05" ed="T"/>羅膩祇　毘質雌　難多詈　婆伽詈　阿盧
<lb n="0998a06" ed="T"/><note place="inline">之引切</note>薄鳩詈　模鳩隷　兜毘隷　沙訶<note place="inline">共五十三字</note></p>
<lb n="0998a07" ed="T"/><p xml:id="pT39p0998a0701">歡功用文為三者，前一是應能拔苦，後二是
<lb n="0998a08" ed="T"/>機能修行。又前一是果上化他，後二是因中
<lb n="0998a09" ed="T"/>自行。又六道是所觀之境，六妙是能觀之觀，
<lb n="0998a10" ed="T"/>六根是所破之惑。故此三段經文不出機應
<lb n="0998a11" ed="T"/>自他及機應各論境觀惑三也。</p><p xml:id="pT39p0998a1113" cb:place="inline">「稱三寶名是六
<lb n="0998a12" ed="T"/>字章句」者，謂佛陀、達摩、僧伽，一寶二字也。三
<lb n="0998a13" ed="T"/>寶為三字者，即單云佛、法、僧也。若以此六字
<lb n="0998a14" ed="T"/>者，即指前二家。「處處皆有」者，前二番呪皆稱
<lb n="0998a15" ed="T"/>三寶，應皆名六字章句也。「起盡之文」者，起即
<lb n="0998a16" ed="T"/>標章，盡謂結句。「六妙」者，此六次第相通，能至
<lb n="0998a17" ed="T"/>真妙涅槃，故云六妙門也。「於義為便」者，二十
<lb n="0998a18" ed="T"/>五有及以六道但總別之殊，《大經》既以二十五
<lb n="0998a19" ed="T"/>三昧破二十五有，則與今經六字章句對破
<lb n="0998a20" ed="T"/>六道其義相符，故云為便也。所以明此三種
<lb n="0998a21" ed="T"/>章句者，謂三種雖殊，不離破有也。前一是化
<lb n="0998a22" ed="T"/>他破有，後二是自行破有。於自行中，前一是
<lb n="0998a23" ed="T"/>破有觀，後一是有中惑。即六道中各具六根，
<lb n="0998a24" ed="T"/>六根皆起三毒也。是知三種六字不出《大經》破
<lb n="0998a25" ed="T"/>有之義也。「六出」者，三處各出標章、結句也。「說
<lb n="0998a26" ed="T"/>偈竟」者，「偈」應作「呪」，字之誤也。「後結句云」等者，
<lb n="0998a27" ed="T"/>即經云「告阿難言：『是六字章句，乃至若有聞
<lb n="0998a28" ed="T"/>者，獲大善利。』」</p><p xml:id="pT39p0998a2806" cb:place="inline">「六道是六字門」者，文剩「門」字。「無
<lb n="0998a29" ed="T"/>量種」者，如人道貴賤愚智妍蚩一一不同。人
<pb n="0998b" ed="T" xml:id="T39.1801.0998b"/>
<lb n="0998b01" ed="T"/>道既然，餘皆倣此，即是章段句逗義也。「又照
<lb n="0998b02" ed="T"/>六道實相」者，謂照六道三障即三德也。此約
<lb n="0998b03" ed="T"/>自行釋遮持義。破三障即遮，達三德即持，故
<lb n="0998b04" ed="T"/>云「得陀羅尼」等也。「有我不耶」者，彼經迦葉問
<lb n="0998b05" ed="T"/>也。「答云」，即佛答也。「我即佛性」者，即直我也。「窮
<lb n="0998b06" ed="T"/>此理性」者，研窮三諦，生佛無差。菩薩分顯諸
<lb n="0998b07" ed="T"/>佛究竟，而能理事互融、普門示現，故云「而得
<lb n="0998b08" ed="T"/>自在」。「故能」下，約化他釋遮持也。以自證故乃
<lb n="0998b09" ed="T"/>能化他，亦由自他體性互遍。</p><p xml:id="pT39p0998b0912" cb:place="inline">「天道苦少」者，謂
<lb n="0998b10" ed="T"/>非全無苦，但少於諸趣爾。如欲天有五衰之
<lb n="0998b11" ed="T"/>苦，四禪有不得速入禪苦，四空有四心之苦。
<lb n="0998b12" ed="T"/>「八難」，謂三惡道為三、四北洲、五長壽天、六佛
<lb n="0998b13" ed="T"/>前佛後、七世智辯聰、八聾盲瘖啞。「一切之言」
<lb n="0998b14" ed="T"/>等者，既云一切，何所不攝？尚離二種生死之
<lb n="0998b15" ed="T"/>苦，況天趣耶？</p><p xml:id="pT39p0998b1506" cb:place="inline">經「果蓏」，《說文》云「木上曰果，地上
<lb n="0998b16" ed="T"/>曰蓏。」應劭云：「木實曰果，草實曰蓏。」張晏云：「有
<lb n="0998b17" ed="T"/>核曰果，無核曰蓏。」經「亡失」下，示禍對相。經「接還
<lb n="0998b18" ed="T"/>本土」者，失妻子喪財產，由亡國故。今得接還，
<lb n="0998b19" ed="T"/>則餘事自得。經「鳩槃茶」，此云甕，或云冬瓜，其
<lb n="0998b20" ed="T"/>陰似甕等故。即厭魅鬼也。經「巍巍」者，高大之
<lb n="0998b21" ed="T"/>稱。《論語》云「巍巍乎舜禹之有天下也。」經「阿修
<lb n="0998b22" ed="T"/>羅」者，阿之言無，修羅云天，彼非天故。又脩羅
<lb n="0998b23" ed="T"/>云端正，彼無端正故。「從今世」等者，據經分齊。
<lb n="0998b24" ed="T"/>從「阿難當知」已去，今的指得失之文，故云從
<lb n="0998b25" ed="T"/>今世等。失謂失惡，是遮義。得謂得善，是持義。</p>
<lb n="0998b26" ed="T"/><p xml:id="pT39p0998b2601">「如無生忍」者，《大品》云「無生法即是佛」，此與陀
<lb n="0998b27" ed="T"/>羅尼義同也，然亦通因。「似初境界」者，似六根
<lb n="0998b28" ed="T"/>淨位，旋假入空耳。未敢定判，故云似也。</p><p xml:id="pT39p0998b2816" cb:place="inline">經「吉
<lb n="0998b29" ed="T"/>祥句」，即陀羅尼。近世經本於「手出香色乳」下剩
<pb n="0998c" ed="T" xml:id="T39.1801.0998c"/>
<lb n="0998c01" ed="T"/>「有飢渴逼切者」一句，古本皆無。智者於諸文
<lb n="0998c02" ed="T"/>引用，亦無此句。經「善集慧」，即一切種智也。經
<lb n="0998c03" ed="T"/>「如救頭然」者，《金光明》云「譬如男女，如火燒頭、
<lb n="0998c04" ed="T"/>如火燒衣，救令速滅。火若未滅，不得暫安。懺
<lb n="0998c05" ed="T"/>悔亦爾。」此則「然」字，是燒然也。又《大論》明野干
<lb n="0998c06" ed="T"/>救頭之喻，名救頭然。則「然」字是語辭也。經「寒
<lb n="0998c07" ed="T"/>林」者，即尸陀林。《僧祇律》云「此林多死屍，人入
<lb n="0998c08" ed="T"/>如寒可畏也。修頭陀行者多居此林，以易觀
<lb n="0998c09" ed="T"/>無常故。」斯那即其人乎！經「無央數」者，梵云阿
<lb n="0998c10" ed="T"/>僧祇，此云無央數。《楚辭》云「時猶未央」，王逸曰：
<lb n="0998c11" ed="T"/>「央，盡也。」</p><p xml:id="pT39p0998c1104" cb:place="inline">「觀心」下，廣釋心脈。於中先約肉團心
<lb n="0998c12" ed="T"/>為因緣之境，次觀慮知心，以成三觀。「赤肉
<lb n="0998c13" ed="T"/>之心」，即肉團心也。《正法念經》中如蓮華晝開
<lb n="0998c14" ed="T"/>夜合，即此心藏也。俗書謂之方寸，以此心藏
<lb n="0998c15" ed="T"/>唯方一寸故。然為慮知之所託附故，由團有
<lb n="0998c16" ed="T"/>病則慮知顛倒也。「一身之主」者，《提謂經》云「心
<lb n="0998c17" ed="T"/>為大王，上義下仁，故居百重之內。」故一身六
<lb n="0998c18" ed="T"/>分悉由於心也。「通明觀」者，謂從初修習通觀
<lb n="0998c19" ed="T"/>息色心三徹見無礙，故名通明。又善修此禪，
<lb n="0998c20" ed="T"/>能發六通三明，因中說果故名通明。此禪無
<lb n="0998c21" ed="T"/>別位，次還約根本四禪四空而修耳。今經「觀
<lb n="0998c22" ed="T"/>心心脈」，即此禪也。委明修證，如《禪門》第八卷。</p>
<lb n="0998c23" ed="T"/><p xml:id="pT39p0998c2301">「若空」下，此約慮知之心以成空觀。於中先立
<lb n="0998c24" ed="T"/>境；次「心無」下，明觀一切世間，即十界各三種
<lb n="0998c25" ed="T"/>世間也。「無不從心造」者，十界是所造，心為能
<lb n="0998c26" ed="T"/>造。全所是能，故觀能造即具諸法。「種種五陰」
<lb n="0998c27" ed="T"/>者，亦約十界也。此皆《華嚴》文。「心無」下，正明空
<lb n="0998c28" ed="T"/>觀。十界依正既並由心，故觀心空則諸法空。
<lb n="0998c29" ed="T"/>如伐樹得根，則枝條自死也。言心無、心不有、
<pb n="0999a" ed="T" xml:id="T39.1801.0999a"/>
<lb n="0999a01" ed="T"/>心空皆一義耳。「乃至無量諸脈」者，即十界各
<lb n="0999a02" ed="T"/>各心脈不同也。「心脈」下，覽前空假同歸心性，
<lb n="0999a03" ed="T"/>三一圓融，故皆不定。「不空不假」者，一念叵得
<lb n="0999a04" ed="T"/>故不假，百界宛然故不空，是故空假不離心
<lb n="0999a05" ed="T"/>性諸脈。「亦不空不假」者，諸脈皆由心造故，諸
<lb n="0999a06" ed="T"/>脈皆即是心故，所以心即中故諸脈亦中。「即
<lb n="0999a07" ed="T"/>是圓觀心脈」者，總結前文，俱成圓觀。「行人」下
<lb n="0999a08" ed="T"/>云云者，以事解歷受苦報及修人天善法者，
<lb n="0999a09" ed="T"/>以空觀歷二乘，以假觀歷三教菩薩，三觀融
<lb n="0999a10" ed="T"/>即本在圓人，深不遺淺義可通攝。</p><p xml:id="pT39p0999a1014" cb:place="inline">「若有能觀」
<lb n="0999a11" ed="T"/>等者，即釋觀心心脈句也。能觀即觀字，所觀
<lb n="0999a12" ed="T"/>即心心脈也。既云一處，一即空也。世即三種，
<lb n="0999a13" ed="T"/>音是機緣，故屬假也。不為二邊所縛，故名解
<lb n="0999a14" ed="T"/>脫，是中觀義。「而又云」下，此釋伏難也。應難云：
<lb n="0999a15" ed="T"/>若此經文對三觀者，何故結云成阿羅漢耶？
<lb n="0999a16" ed="T"/>故今釋云：此約十人，前二得道成小乘羅漢，
<lb n="0999a17" ed="T"/>乃至成大乘圓頓之羅漢。如《法華》云「我等今
<lb n="0999a18" ed="T"/>者真阿羅漢，普於其中應受供養。」則圓人亦
<lb n="0999a19" ed="T"/>名羅漢明矣，故云「無咎」。</p><p xml:id="pT39p0999a1910" cb:place="inline">廣明經文，應分為二：
<lb n="0999a20" ed="T"/>初、從「云何」下，明方便；二、從「安庠」去，明修證。「禪
<lb n="0999a21" ed="T"/>法」，即次第禪門也。云云者，謂具五緣、訶五欲、
<lb n="0999a22" ed="T"/>棄五蓋、調五事、行五法，故有二十五種也。故
<lb n="0999a23" ed="T"/>《禪門》云「方便者，善巧修學之異名。行者於初
<lb n="0999a24" ed="T"/>緣中善巧修習，故名方便。」「事理兩解」者，如《止
<lb n="0999a25" ed="T"/>觀》約觀心釋方便即理解，《禪門》中但有事解。
<lb n="0999a26" ed="T"/>調五事者，謂調食令不飢不飽、調眠令不節
<lb n="0999a27" ed="T"/>不恣、調身令不寬不急、調息令不澁不滑、調
<lb n="0999a28" ed="T"/>心令不沈不浮。然此五事，食眠則定外各調，
<lb n="0999a29" ed="T"/>後三則定內合調。今經於五事中但示合調。
<pb n="0999b" ed="T" xml:id="T39.1801.0999b"/>
<lb n="0999b01" ed="T"/>三方便者，從要而說，行者必須備二十五法，
<lb n="0999b02" ed="T"/>具如《禪門》。「始於三事」等者，正明今經從要之
<lb n="0999b03" ed="T"/>意。《大集經》云「歌羅邏時即有三事：一命、二
<lb n="0999b04" ed="T"/>煖、三識。」出入息者名為壽命。不臭不爛名之
<lb n="0999b05" ed="T"/>為煖，即是業持，火大故地水等色不臭爛也。
<lb n="0999b06" ed="T"/>此中心意名之為識，即是剎那覺知心也。三
<lb n="0999b07" ed="T"/>法和合，從生至長無增無減。愚夫不了，於中
<lb n="0999b08" ed="T"/>妄計我人眾生，作諸業行心生染著，顛倒因
<lb n="0999b09" ed="T"/>緣往來三界名迷；若尋其原本，不出此之三
<lb n="0999b10" ed="T"/>法名解。「修此六字」者，即是欲修六妙門，故須
<lb n="0999b11" ed="T"/>用此為前方便也。「端身」者，即跏趺坐也。「是約
<lb n="0999b12" ed="T"/>戒」者，戒防身口，故約端身。定制亂心，故約「正
<lb n="0999b13" ed="T"/>心」。慧能念念分別，故約「相續」。</p><p xml:id="pT39p0999b1312" cb:place="inline">「陽上陰下」者，如
<lb n="0999b14" ed="T"/>天地也，此是世俗所用。「右陽」下，正明佛法表
<lb n="0999b15" ed="T"/>對之意。右陽左陰，如前記。「欲將」等者，陰表定、
<lb n="0999b16" ed="T"/>陽表散，散即定障也，故以陰上陽下。「世俗既
<lb n="0999b17" ed="T"/>有威儀」者，即左手壓右手為世俗威儀也。「此
<lb n="0999b18" ed="T"/>即」下，示所表麁獷，即七支愆過也。「自權而顯
<lb n="0999b19" ed="T"/>實」者，自，從也。先安右手居下，如先施權。後以
<lb n="0999b20" ed="T"/>左手置上，如後顯實。「此戒」等者，於十人中，唯
<lb n="0999b21" ed="T"/>約人明慧，復須甄別。分段中，七人是權，一人
<lb n="0999b22" ed="T"/>是實；變易中，一權一實。慧既不等，戒定自殊。</p>
<lb n="0999b23" ed="T"/><p xml:id="pT39p0999b2301">「從一」下，釋修證也。分三：初、正示經文。此一段，
<lb n="0999b24" ed="T"/>經六門義足。委論行相，具在不定止觀及《次第
<lb n="0999b25" ed="T"/>禪門》。「是數門」者，謂攝心在數，不令馳散，名修
<lb n="0999b26" ed="T"/>數門。「成就息念」者，謂覺心任運從一至十，不
<lb n="0999b27" ed="T"/>加功力，爾時應捨前數法修於隨門，一心依
<lb n="0999b28" ed="T"/>隨息之出入。想心緣息，知息出入，心住息緣。
<lb n="0999b29" ed="T"/>故經云「無分散意」等也。「不澁不滑」等者，謂修
<pb n="0999c" ed="T" xml:id="T39.1801.0999c"/>
<lb n="0999c01" ed="T"/>止時不念數、隨，凝靜其心，故云不澁不滑等
<lb n="0999c02" ed="T"/>也。經「如嬰兒」等，即喻修止不澁滑之相也。嬰
<lb n="0999c03" ed="T"/>兒者，《蒼頡篇》「男曰兒，女曰嬰。」今言嬰者，通男
<lb n="0999c04" ed="T"/>女也。《釋名》「人之初生曰嬰兒者，胸前曰嬰，接
<lb n="0999c05" ed="T"/>之嬰前而乳養之也。」「下去是三門」者，經文「從
<lb n="0999c06" ed="T"/>於心端至去於鼻端」是觀門。「還入心根」是還
<lb n="0999c07" ed="T"/>門。「令心明淨」是淨門。</p><p xml:id="pT39p0999c0709" cb:place="inline">「赤肉」下，別釋觀門。然經
<lb n="0999c08" ed="T"/>中談觀門義，即通明禪也。準《禪門》所說，有修
<lb n="0999c09" ed="T"/>有證。此禪既無別次位，還約四禪而辯修證。
<lb n="0999c10" ed="T"/>今此經文，即是初禪覺支證相也。《禪門》明證
<lb n="0999c11" ed="T"/>相有三，謂初證、中證、後證。今經所明，如琉璃
<lb n="0999c12" ed="T"/>不青黃等，則似中後二證。欲委知者，請尋彼
<lb n="0999c13" ed="T"/>文。初心行人欲修習者，當依六門次第先修
<lb n="0999c14" ed="T"/>數門，即如經云「安庠徐數從一至十」也。數成
<lb n="0999c15" ed="T"/>修隨，隨成修止，止成方修觀也。若約所宜，隨
<lb n="0999c16" ed="T"/>修一門則無前後。</p><p xml:id="pT39p0999c1608" cb:place="inline">「四大脈」者，對小得名。十脈
<lb n="0999c17" ed="T"/>百脈名小脈。「趣四」下，大師口決云「心如拘物
<lb n="0999c18" ed="T"/>頭華，四片相合一片，各有十紀，脈共交絡。」故
<lb n="0999c19" ed="T"/>心端有四十脈也。口決正示初心故，止云四
<lb n="0999c20" ed="T"/>十，不云四百四十也。經云「取一中脈」者，口決
<lb n="0999c21" ed="T"/>云「直往趣臍，號曰優陀那風。」優陀那者中也，
<lb n="0999c22" ed="T"/>故號此脈為中脈也。「又取」等者，即是中脈直
<lb n="0999c23" ed="T"/>下趣臍，還從臍出至於頭十脈。故經云「從大
<lb n="0999c24" ed="T"/>脈出至於舌下也。」口決云「其息，出從臍出，入
<lb n="0999c25" ed="T"/>至臍滅。」今明出息至舌端，故取上四十脈合
<lb n="0999c26" ed="T"/>四，大脈為十四也。「應舌至鼻」者，「應」宜作「從」，字
<lb n="0999c27" ed="T"/>之誤也。即釋經文「從舌脈出乃至至於鼻端，
<lb n="0999c28" ed="T"/>還入心根直趣於臍，猶如江海流注也。」口決
<lb n="0999c29" ed="T"/>云「身中脈如百川通海」是也。肝屬木故氣青，
<pb n="1000a" ed="T" xml:id="T39.1801.1000a"/>
<lb n="1000a01" ed="T"/>肺屬金故白，脾屬土故黃，腎屬水故黑，心屬
<lb n="1000a02" ed="T"/>火故赤。「是略耳」者，以經不言「不赤」故。「諸氣來
<lb n="1000a03" ed="T"/>會鼻」等者，諸氣即五藏脈氣也。至鼻時，失其
<lb n="1000a04" ed="T"/>青等本色，但如琉璃瑩徹，非五色也。「息細八
<lb n="1000a05" ed="T"/>寸」者，此釋經文「正長八寸」也。八寸是出息之
<lb n="1000a06" ed="T"/>微細，不麁大也。正即端正，不斜曲也。「定將散」
<lb n="1000a07" ed="T"/>者，《廣雅》云「將，扶也。」《釋名》云「將，獎也。」今以八
<lb n="1000a08" ed="T"/>寸之息扶持獎護其散亂也。「表八正」者，八數
<lb n="1000a09" ed="T"/>等故。經「至於鼻端」者，此息從口而出，從鼻而
<lb n="1000a10" ed="T"/>入也。經「還入心根」者，以此息還從鼻入，至於
<lb n="1000a11" ed="T"/>心藏也。此即還門。不定止觀云「修還者，既知
<lb n="1000a12" ed="T"/>觀從心生，若隨於境，此即不會本源。應當反
<lb n="1000a13" ed="T"/>觀觀心。」此云還入心根，即當反觀觀心義也。
<lb n="1000a14" ed="T"/>經「今心明淨」者，此即淨門。不定止觀云「修淨
<lb n="1000a15" ed="T"/>者，知色淨故，不起妄想分別。受想行識亦復
<lb n="1000a16" ed="T"/>如是。息妄想垢、息分別垢、息取我垢，是名修
<lb n="1000a17" ed="T"/>淨。舉要言之，若能心如本淨，是名修淨。」即今
<lb n="1000a18" ed="T"/>經令心明淨義也。然六門皆有修證，合成十
<lb n="1000a19" ed="T"/>二。故《瑞應》云「遊止三四，出生十二」也。「十科意」
<lb n="1000a20" ed="T"/>者，即大師於建業瓦官寺，為尚書令毛喜略
<lb n="1000a21" ed="T"/>出此法以為十科，名不定止觀，今題為《六妙
<lb n="1000a22" ed="T"/>門》者是。十科者，一歷別對諸禪、二次第相生、
<lb n="1000a23" ed="T"/>三隨便宜、四對治、五相攝、六通別、七旋轉、八
<lb n="1000a24" ed="T"/>觀心、九圓觀、十證相。今此經文所明，但是第
<lb n="1000a25" ed="T"/>二一科意耳。「若此」下，辨此經觀門也。「故言通」
<lb n="1000a26" ed="T"/>者，以通總而說，未揀三乘。「今三」下，既未開顯，
<lb n="1000a27" ed="T"/>須示三乘差別之相，故須後別方顯前通。</p><p xml:id="pT39p1000a2717" cb:place="inline">經
<lb n="1000a28" ed="T"/>「勇猛寶幢」者，破煩惱障故曰勇猛，貴極名寶
<lb n="1000a29" ed="T"/>超出曰幢。經「駛」，速也。「若無常」等者，謂餘經或
<pb n="1000b" ed="T" xml:id="T39.1801.1000b"/>
<lb n="1000b01" ed="T"/>先觀無常也。「故有三種」者，五門之相經不顯
<lb n="1000b02" ed="T"/>談，佛意難量，故作三釋。「五處止」等者，不定止
<lb n="1000b03" ed="T"/>觀云「止為妙門者，行者因此止心故，即便次
<lb n="1000b04" ed="T"/>第發五輪禪：一地輪，即未到地。二水輪，即種
<lb n="1000b05" ed="T"/>種諸禪定禪根發也。三虛空輪，即五方便人，
<lb n="1000b06" ed="T"/>覺因緣無性如虛空。四金沙輪，即見思解脫，
<lb n="1000b07" ed="T"/>無著正慧如金沙也。五金剛輪，即第九無礙
<lb n="1000b08" ed="T"/>道，能斷三界結使永盡，證盡智、無生智，入涅槃
<lb n="1000b09" ed="T"/>也。」通名輪者，借譬得名。《禪門》云「輪者轉也。
<lb n="1000b10" ed="T"/>如世輪若轉，離此至彼。」經文既云「節節繫念」，
<lb n="1000b11" ed="T"/>繫念即是止門，止門即出生五輪也，故云「即
<lb n="1000b12" ed="T"/>是其義」。今明念佛一門者，然五門禪，禪經、數
<lb n="1000b13" ed="T"/>論兩出不同，今師正用禪經，故取念佛一門
<lb n="1000b14" ed="T"/>而不明界方便也，以今經自云「得念佛定」故。
<lb n="1000b15" ed="T"/>「餘者」下四門，經論皆同。「慈心等」者，即等取所
<lb n="1000b16" ed="T"/>治也。謂念佛治睡障道，數息治散亂等。「而毘
<lb n="1000b17" ed="T"/>曇」等者，正明彼論五門與今經不同也。今經
<lb n="1000b18" ed="T"/>五門正可與禪經會同，以俱有念佛故。「界方
<lb n="1000b19" ed="T"/>便破我見」者，彼論云「著見行者以界方便，愚
<lb n="1000b20" ed="T"/>夫不了，宿業煩惱積聚五陰，於緣計我，當於
<lb n="1000b21" ed="T"/>自身以界方便觀察種種性業相，謂地等六
<lb n="1000b22" ed="T"/>界。彼地界者為水所潤而不相離，彼水界者
<lb n="1000b23" ed="T"/>為地界持故不流，火界成熟故不淤壞，風界
<lb n="1000b24" ed="T"/>動故而增長，空界空故食得出入，有識界故
<lb n="1000b25" ed="T"/>有所造作。由眾緣故，故知無我。」「足數息等為
<lb n="1000b26" ed="T"/>五門」者，等取不淨、因緣、慈心，則無念佛也。「乃
<lb n="1000b27" ed="T"/>是因緣」等者，謂《毘曇》中界方便破我，秖是禪
<lb n="1000b28" ed="T"/>經因緣觀義耳。以因緣有三種，各破不同故。
<lb n="1000b29" ed="T"/>一者三世因緣破斷常，三世相續故不斷，三
<pb n="1000c" ed="T" xml:id="T39.1801.1000c"/>
<lb n="1000c01" ed="T"/>世迭謝故不常。二者二世因緣破我，謂現未
<lb n="1000c02" ed="T"/>二世具十二緣，於父生愛、於母生瞋名為無
<lb n="1000c03" ed="T"/>明，父遺體時謂是己有名之為行，從識支去
<lb n="1000c04" ed="T"/>至老死支與三世同。三者一念破性，如下記
<lb n="1000c05" ed="T"/>文。是知此三並是著諸邪見，不出生死，故通名
<lb n="1000c06" ed="T"/>愚癡。故因緣破癡，已具破我義也。毘曇五門
<lb n="1000c07" ed="T"/>明界方便破我，乃成煩長，於破障道仍闕念
<lb n="1000c08" ed="T"/>佛。是故今依禪經方為具足，乃與今經其義
<lb n="1000c09" ed="T"/>符合，故云「是故用念佛」等。「無常」等者，前三如
<lb n="1000c10" ed="T"/>向疏釋。「無我」，即不著能觀。「寂滅」，即推求能觀至
<lb n="1000c11" ed="T"/>不可得。</p><p xml:id="pT39p1000c1104" cb:place="inline">「若五」下，經云「從頭至足，一一節間皆
<lb n="1000c12" ed="T"/>令繫念。」頭等是色，繫念是定。又五輪因止而
<lb n="1000c13" ed="T"/>發，故屬定也。「合用定慧」者，停心五處是定，五
<lb n="1000c14" ed="T"/>處觀察是慧。又數息是定，餘四是慧。</p><p xml:id="pT39p1000c1415" cb:place="inline">「復次」下，
<lb n="1000c15" ed="T"/>明開合。五門六妙既是開合之異，故知云修
<lb n="1000c16" ed="T"/>五門禪者，即六字義也。又此五六但是能治，
<lb n="1000c17" ed="T"/>能不孤立，對所得名。所治者何？所謂三障。故
<lb n="1000c18" ed="T"/>束五六以成三障。「出隨止二門」者，數息已當
<lb n="1000c19" ed="T"/>數門，即三妙門也。「息有三種」者，若準《禪門》明
<lb n="1000c20" ed="T"/>三種，即數息、隨息、觀息。今約觀門，別有所對，
<lb n="1000c21" ed="T"/>故以止門在數息方便中各隨義便止，即不
<lb n="1000c22" ed="T"/>念數隨凝寂其心也。以約數隨而修止故，故
<lb n="1000c23" ed="T"/>今以止門在數息中。不淨分別六貪，各各修
<lb n="1000c24" ed="T"/>觀；慈心分別九品，一一與樂。此二約觀照義
<lb n="1000c25" ed="T"/>便，故對觀妙門。「因緣方便是還門」者，因緣破
<lb n="1000c26" ed="T"/>斷常等見，還門即反觀心源。四句檢心至不
<lb n="1000c27" ed="T"/>可得，即破斷常等見，故知因緣即是還門。念
<lb n="1000c28" ed="T"/>佛既通三身，今以念法身當淨門也。以淨門
<lb n="1000c29" ed="T"/>不起妄想諸垢，心無依倚，即是見法身理也。
<pb n="1001a" ed="T" xml:id="T39.1801.1001a"/>
<lb n="1001a01" ed="T"/>「又合」下，以能對所，結成三障也。「歎息是報風」
<lb n="1001a02" ed="T"/>等者。《禪門》云「等分之中覺觀亂法即是麁四
<lb n="1001a03" ed="T"/>陰故，名為報障。」「慈心不淨因緣」者，謂慈心治
<lb n="1001a04" ed="T"/>瞋、不淨治貪、因緣治癡。此三毒，即為習因煩
<lb n="1001a05" ed="T"/>惱障也。念佛治障道，即是業障，疏皆闕文。</p><p xml:id="pT39p1001a0517" cb:place="inline">「覺
<lb n="1001a06" ed="T"/>觀三種」者，一者明利心中覺觀，謂於修定時
<lb n="1001a07" ed="T"/>三毒之中亦無的緣，或緣貪、或緣瞋、或緣癡，
<lb n="1001a08" ed="T"/>而所緣之事分明了了。二半明半昏心中覺
<lb n="1001a09" ed="T"/>觀，明則覺觀的緣思想不住，昏則無記瞪矒
<lb n="1001a10" ed="T"/>無所覺了。三一向沈昏心中覺觀，謂雖心昏
<lb n="1001a11" ed="T"/>闇如睡眠中，而切切攀緣覺觀不住。「即有三
<lb n="1001a12" ed="T"/>治」者，一明利者教令數息，數息之法，於沈審
<lb n="1001a13" ed="T"/>心中記數，能治明利。半昏半明者應教令隨，
<lb n="1001a14" ed="T"/>隨息出入則心常依息，若但數息即有扶昏之
<lb n="1001a15" ed="T"/>失，若但觀息亦有扶亂之失，不明善對治也。
<lb n="1001a16" ed="T"/>三昏沈者應教觀息，求其根原，出無分散、入
<lb n="1001a17" ed="T"/>無積聚，不見定相心眼即開，破於昏沈。「恚有
<lb n="1001a18" ed="T"/>三種」下，文闕注云云。「三種」者，一非理瞋，謂修
<lb n="1001a19" ed="T"/>定時瞋覺歘起，無問是理非理、他犯不犯。二
<lb n="1001a20" ed="T"/>順理瞋，謂外人實來惱觸。三諍論瞋，謂己所
<lb n="1001a21" ed="T"/>解為是，謂他所說為非，既他說不順己情，即
<lb n="1001a22" ed="T"/>心生惱覺。「欲有內外」者，即此內外以成三種。
<lb n="1001a23" ed="T"/>一外貪欲，謂修定時貪欲心生，男即緣女、女
<lb n="1001a24" ed="T"/>即緣男，取其色貌等。二內外貪欲，謂非但貪
<lb n="1001a25" ed="T"/>外男女，復自緣己身形貌，摩頭拭頸念念染
<lb n="1001a26" ed="T"/>著。三遍一切處貪欲，謂非但愛著內外正報，
<lb n="1001a27" ed="T"/>而復於一切五塵依報起貪也。「癡有斷常性」
<lb n="1001a28" ed="T"/>者，此亦三種：一計斷常、二計有無、三計世性。
<lb n="1001a29" ed="T"/>此三並是著諸邪見，不出生死，是故通名愚癡。
<pb n="1001b" ed="T" xml:id="T39.1801.1001b"/>
<lb n="1001b01" ed="T"/>斷常者，推尋三世，若之滅即墮斷中，若謂不
<lb n="1001b02" ed="T"/>滅即墮常中。有無者，謂我及陰等諸法，為定
<lb n="1001b03" ed="T"/>有耶？為定無耶？乃至非有非無耶？世性者，謂
<lb n="1001b04" ed="T"/>由有微塵故有實法，有實法故便有四大，有
<lb n="1001b05" ed="T"/>四大故而有假名及諸世界。「業有沈浮惡境」
<lb n="1001b06" ed="T"/>者，惡業障道亦有三種：一沈昏暗弊障，謂於
<lb n="1001b07" ed="T"/>修定時昏沈暗睡、無記瞪矒，無所別知，障諸
<lb n="1001b08" ed="T"/>禪定。二惡念思惟障，謂雖不沈昏，而惡念心
<lb n="1001b09" ed="T"/>生，或念欲法、十惡四重五逆、毀禁還俗等事。
<lb n="1001b10" ed="T"/>三境界逼迫障，謂身或卒痛，覺有逼迫之事，
<lb n="1001b11" ed="T"/>見諸外境或見無頭手足等，或復夢中見諸
<lb n="1001b12" ed="T"/>惡相。</p><p xml:id="pT39p1001b1203" cb:place="inline">「治法亦各有三」者，瞋病既有三種，對治
<lb n="1001b13" ed="T"/>亦三：一治非理瞋者，應令修眾生緣慈。謂約
<lb n="1001b14" ed="T"/>親、中、怨各開三，共成九品觀之皆令得樂。取
<lb n="1001b15" ed="T"/>他樂相能生愛念，即破於眾生中瞋惱怨害之
<lb n="1001b16" ed="T"/>心。二治順理瞋者，應教修法緣慈。謂觀五陰
<lb n="1001b17" ed="T"/>虛假，不見眾生，豈有是非之事？但緣諸受中
<lb n="1001b18" ed="T"/>法樂以與於他，慈心愛念不應加惱。是非既
<lb n="1001b19" ed="T"/>泯，瞋心自息。三治一切法中諍論故瞋者，應
<lb n="1001b20" ed="T"/>教修無緣慈。行此慈時，言語道斷、心行處滅，
<lb n="1001b21" ed="T"/>於一切法不憶不念。若無憶念，因何諍訟而
<lb n="1001b22" ed="T"/>生瞋心？大慈平等，同與本淨之樂。治三種貪
<lb n="1001b23" ed="T"/>者，九想治內，背捨治內外，大不淨治一切處。
<lb n="1001b24" ed="T"/>治三種癡者，三世因緣治斷常，二世治計有
<lb n="1001b25" ed="T"/>無，一念治世性。治三種業障者，念應佛，謂心
<lb n="1001b26" ed="T"/>緣三十二相等，治沈昏暗塞障；念報佛，謂心
<lb n="1001b27" ed="T"/>緣力無畏等，治惡念思惟障；念法佛，約心緣
<lb n="1001b28" ed="T"/>法性空寂，治境界逼迫障。藥病相對，成三十
<lb n="1001b29" ed="T"/>種，具在《禪門》第四卷明內方便中委說，故云
<pb n="1001c" ed="T" xml:id="T39.1801.1001c"/>
<lb n="1001c01" ed="T"/>「具如禪門」。皆注云云者，指在彼文也。</p><p xml:id="pT39p1001c0115" cb:place="inline">「不用
<lb n="1001c02" ed="T"/>此等治」者，不用向所明十五種事治也。「如幻
<lb n="1001c03" ed="T"/>如化」者，即下文十喻。「入實際」，即下文推四大，
<lb n="1001c04" ed="T"/>一一入於如實之際也。此即今經但用第一
<lb n="1001c05" ed="T"/>義般若正觀，通能治十五種病也。摩訶衍云
<lb n="1001c06" ed="T"/>「有三昧能治三毒」，即是今經所明一空無相正
<lb n="1001c07" ed="T"/>觀，第一義悉檀也。正觀能治三種貪者，《思益
<lb n="1001c08" ed="T"/>經》云「貪欲之人，以淨觀得脫，不以不淨。」正觀
<lb n="1001c09" ed="T"/>能治三瞋者，《般若》說「昔為歌利王割截身體，
<lb n="1001c10" ed="T"/>爾時無我相等，則瞋恨不生。」故知實相能治
<lb n="1001c11" ed="T"/>於瞋。正觀能治三癡者，智慧破於無明，其義
<lb n="1001c12" ed="T"/>可見。《涅槃》云「明時無暗，智慧時則無煩惱。」正
<lb n="1001c13" ed="T"/>觀能治三覺觀者，正觀心中，言語道斷、心行
<lb n="1001c14" ed="T"/>處滅。《淨名》云「何謂息攀緣？謂心無所得。」正觀
<lb n="1001c15" ed="T"/>治三業障者，《普賢觀》云「端坐念實相，是名第
<lb n="1001c16" ed="T"/>一懺。」是知正觀如何竭藥，即能遍治眾病也，
<lb n="1001c17" ed="T"/>故云「以入實際遍治之」。</p><p xml:id="pT39p1001c1710" cb:place="inline">「斯那聞下」等者，此屬
<lb n="1001c18" ed="T"/>第三明六根六字文義鉤鎖，故兩向科之。經
<lb n="1001c19" ed="T"/>云「時優波斯那聞是語已，身如水火」等，即簡
<lb n="1001c20" ed="T"/>聲聞。「觀無明行」等，即簡緣覺。「或入寂定」等，即
<lb n="1001c21" ed="T"/>簡菩薩。故云簡三乘人六門也。</p><p xml:id="pT39p1001c2113" cb:place="inline">「金是慧」者，釋
<lb n="1001c22" ed="T"/>身真金色也。金能決斷、慧能斷惑，以五分有
<lb n="1001c23" ed="T"/>慧身，故云身也。「三乘」下，約通三乘也。俱有即
<lb n="1001c24" ed="T"/>空之慧故同入真理，利根被接則見中道，故
<lb n="1001c25" ed="T"/>第一義不無深淺。</p><p xml:id="pT39p1001c2508" cb:place="inline">第三<note n="1001001" resp="Taisho" type="orig" place="foot text">審＝番【甲】</note><note n="1001001" resp="CBETA" type="mod">審【大】，番【甲】</note><app n="1001001"><lem wit="【大】">審</lem><rdg resp="Taisho" wit="【甲】">番</rdg></app>者，分經為五：初
<lb n="1001c26" ed="T"/>斯那問、二身子答、三聞法悟道、四身子白佛、
<lb n="1001c27" ed="T"/>五述成功用。經「即從座起」者，《禮》云「請益起，請
<lb n="1001c28" ed="T"/>業起。」斯那備其儀，故從座起。此則二土之禮
<lb n="1001c29" ed="T"/>玄同也。「即有三種」者，謂順色、違色、平平色。「初
<pb n="1002a" ed="T" xml:id="T39.1801.1002a"/>
<lb n="1002a01" ed="T"/>一念時」等者，即是心王了其總相。謂識創起，
<lb n="1002a02" ed="T"/>但緣青等總相，故云初一念時也。以未與貪
<lb n="1002a03" ed="T"/>等相應，故名「獨頭」。《輔行》云「直爾障理，名獨頭
<lb n="1002a04" ed="T"/>無明。」「一念轉」等者，即是心所，了其別相。謂次
<lb n="1002a05" ed="T"/>取境像，即心想也。次領納前境，即是受心。次
<lb n="1002a06" ed="T"/>起貪等煩惱造作，即是行心。故云一念轉等。
<lb n="1002a07" ed="T"/>《輔行》云「與諸使合，名相應無明。」「若順」下，示相
<lb n="1002a08" ed="T"/>應相無記，即癡也。「不令三種心起」者，雖對三
<lb n="1002a09" ed="T"/>色，以數息故，則貪瞋癡心不起。《毘曇論》明三
<lb n="1002a10" ed="T"/>藏有門，見空如《成論》即三藏空門。於四門中略
<lb n="1002a11" ed="T"/>舉二門，此約聲聞乘也。「若觀」下，明一念十二
<lb n="1002a12" ed="T"/>因緣也。《大集》云「因眼見色而生愛心即是無
<lb n="1002a13" ed="T"/>明，為愛造業名行，至心專念名識，識共色行
<lb n="1002a14" ed="T"/>是名色，六處生貪是六入，因入求愛名觸，貪
<lb n="1002a15" ed="T"/>著心者名受，纏綿不捨名愛，求是等法名取，
<lb n="1002a16" ed="T"/>如是法生名有，次第不斷名生，次第斷故名
<lb n="1002a17" ed="T"/>死，生死因緣眾苦所逼名惱。乃至意緣法塵
<lb n="1002a18" ed="T"/>亦然。」此約緣覺也。不明菩薩者，略耳。「此六」等
<lb n="1002a19" ed="T"/>者，據法相應，先身、後意。今經文，先明意、後明
<lb n="1002a20" ed="T"/>身，故云「不次第」。</p><p xml:id="pT39p1002a2007" cb:place="inline">經「諸顛倒想」等者，亦約意根
<lb n="1002a21" ed="T"/>也。想，即想數也。其耳等五根，皆有三種相應
<lb n="1002a22" ed="T"/>攝住，例眼可知，故疏不說。「今言」下，釋身根。「五
<lb n="1002a23" ed="T"/>根微細」者，對身，即身根麁大故。「意根若領」等
<lb n="1002a24" ed="T"/>者，釋五根皆寄身根法塵也。意根懸思五塵，
<lb n="1002a25" ed="T"/>即是領納法塵也。「已虛有諸觸」者，非實對色
<lb n="1002a26" ed="T"/>等境，但心思色等時則眼等<note n="1002a2601" resp="CBETA" type="add">已【CB】，巳【大】</note><app n="1002a2601"><lem resp="CBETA" wit="【CB】">已</lem><rdg wit="【大】">巳</rdg></app>虛，有色等諸
<lb n="1002a27" ed="T"/>觸也。文剩「備至」二字。不然，則「虛有」下闕「領受」
<lb n="1002a28" ed="T"/>二字。「故言」下，牒經。故知經舉五塵，皆是心意
<lb n="1002a29" ed="T"/>懸思，乃屬法塵耳。與細滑相應，即是心思時
<pb n="1002b" ed="T" xml:id="T39.1801.1002b"/>
<lb n="1002b01" ed="T"/>虛受諸觸也。故經即云「而此識賊乃至遍緣
<lb n="1002b02" ed="T"/>諸法也。」傷害真性，名之為賊。攀緣不停，故云
<lb n="1002b03" ed="T"/>如猨猴走。遍緣諸法，即是懸思五塵時，身已
<lb n="1002b04" ed="T"/>虛受諸觸也。故此一段經文，但是明身根耳。
<lb n="1002b05" ed="T"/>「通別圓意」者，通了根塵即空，別了假名，圓了
<lb n="1002b06" ed="T"/>中道，皆名攝住，此則十種行人俱論攝住也。
<lb n="1002b07" ed="T"/>前約事解，即屬苦報人及修世間善法人。「如
<lb n="1002b08" ed="T"/>實故言無堅」者，體地本虛，入如實際，即無堅
<lb n="1002b09" ed="T"/>也。「通教」下，示觀法也。通通別圓，故示通義餘
<lb n="1002b10" ed="T"/>亦可了。「有堅」應云「無堅」，字之誤也。「又四」下，破
<lb n="1002b11" ed="T"/>四見，示無堅義。謂若依三藏四門所見，俱成
<lb n="1002b12" ed="T"/>堅執，豈得無堅？「隣虛」者，極細之塵，隣於虛空，
<lb n="1002b13" ed="T"/>名隣虛塵。《毘曇》析色不滅隣虛，即有門也。「見
<lb n="1002b14" ed="T"/>空即是無見」者，《成論》析色，隣虛亦滅，即空門
<lb n="1002b15" ed="T"/>也。「乃至四句」者，兩亦如《昆勒論》，雙非如《迦旃
<lb n="1002b16" ed="T"/>延經》。「深著」等者，謂析地至隣虛，即地是有，有
<lb n="1002b17" ed="T"/>即實，實是堅義。若謂地是無，兩亦、俱非是事
<lb n="1002b18" ed="T"/>實，餘皆妄語。此之邪執，並是堅義，故云「深著
<lb n="1002b19" ed="T"/>不可捨」等。既離四過，故求不可得，即無堅性
<lb n="1002b20" ed="T"/>也。然此地大本非四句無堅名字，因情謂堅，
<lb n="1002b21" ed="T"/>故四句寄堅破執。「水不住四句」者，謂水為有，
<lb n="1002b22" ed="T"/>有即是住。乃至謂水是非有非無，亦即是住。
<lb n="1002b23" ed="T"/>今不住有四句，亦不住無四句中，亦不住不
<lb n="1002b24" ed="T"/>可說中，故言水性無住。「風無礙」等者，觀風為
<lb n="1002b25" ed="T"/>有，有是礙，乃至謂風雙非，皆是礙也。故云「豈
<lb n="1002b26" ed="T"/>無四句質礙」。今觀無四句故，故云風性無礙。
<lb n="1002b27" ed="T"/>不言火大者，文略也。應云火不從自生，乃至
<lb n="1002b28" ed="T"/>不從無因生，本無自性，賴緣而有，故云火性
<lb n="1002b29" ed="T"/>不實。此明四大本虛，即色陰入如實際也。餘
<pb n="1002c" ed="T" xml:id="T39.1801.1002c"/>
<lb n="1002c01" ed="T"/>之四陰，經文存略，但例色陰而已，故云受想
<lb n="1002c02" ed="T"/>行識等。若欲推之，應云受無領納性不可得。
<lb n="1002c03" ed="T"/>若謂受是有，有是領納。乃至謂受是非有非無，
<lb n="1002c04" ed="T"/>亦是領納。乃至識是了別，亦復如是。</p><p xml:id="pT39p1002c0415" cb:place="inline">經云「一
<lb n="1002c05" ed="T"/>一性相」者，即性相俱空。四句推不可得是性
<lb n="1002c06" ed="T"/>空，亦不住無四句是相空。所以經文約五陰
<lb n="1002c07" ed="T"/>示者，以一切眾生皆五陰現前故，故以陰為
<lb n="1002c08" ed="T"/>觀境。經云「皆悉入於如實之際」者，五陰俱
<lb n="1002c09" ed="T"/>空，故云皆悉等。如實之義，應通四教，同名實
<lb n="1002c10" ed="T"/>際而有空中之別。經「諸結賊」者，見思煩惱能
<lb n="1002c11" ed="T"/>結縛賊害於行人也。若約三結釋義，即疑、身
<lb n="1002c12" ed="T"/>見、戒取名三結也。</p><p xml:id="pT39p1002c1208" cb:place="inline">「是身出火」者，即經云「身中
<lb n="1002c13" ed="T"/>出火」也。「但有無漏火」者，慧人但修無漏觀斷
<lb n="1002c14" ed="T"/>惑，不修觀練等禪，故無神通，不能化火焚身
<lb n="1002c15" ed="T"/>也。「備有事理火」者，用無漏觀斷惑，是理火；修
<lb n="1002c16" ed="T"/>事禪發神通，能化火焚身，是事火。「子縛」，即煩
<lb n="1002c17" ed="T"/>惱因。「果縛」，即<note n="1002001" resp="Taisho" type="orig" place="foot text">若＝苦【甲】</note><note n="1002001" resp="CBETA" type="mod">若【大】，苦【甲】</note><app n="1002001"><lem wit="【大】">若</lem><rdg resp="Taisho" wit="【甲】">苦</rdg></app>依身，以能化火，故燒果縛。</p><p xml:id="pT39p1002c1717" cb:place="inline">經
<lb n="1002c18" ed="T"/>「收其舍利」者，新云設利羅，此云身骨，而有全
<lb n="1002c19" ed="T"/>有碎。碎者，悉如芥粟。今斯那，即碎身也。經「於
<lb n="1002c20" ed="T"/>上起塔」者，梵云塔婆，新云窣睹波，此云廟，或
<lb n="1002c21" ed="T"/>云方墳，此義翻也。</p><p xml:id="pT39p1002c2108" cb:place="inline">「見十方佛是聲聞」者，即經
<lb n="1002c22" ed="T"/>云「毛孔見佛」也。問：小乘不說有十方佛，何故
<lb n="1002c23" ed="T"/>云見十方佛是聲聞耶？答：小乘之中諸部不
<lb n="1002c24" ed="T"/>同，亦有信十方佛者。即小乘人修第四禪，邊
<lb n="1002c25" ed="T"/>際定力見十方佛等。</p><p xml:id="pT39p1002c2509" cb:place="inline">「破惡成支佛」者，即經云
<lb n="1002c26" ed="T"/>「觀無明等十二因緣皆悉不實，名破惡也。」經
<lb n="1002c27" ed="T"/>舉十喻，皆喻因緣即空。熱時炎，即陽焰也。野
<lb n="1002c28" ed="T"/>馬行者，風動塵故，於曠野中猶如野馬行也。
<lb n="1002c29" ed="T"/>乾闥婆城者，靜苑法師《華嚴音義》云「乾闥婆
<pb n="1003a" ed="T" xml:id="T39.1801.1003a"/>
<lb n="1003a01" ed="T"/>城，此云尋香城。謂十寶山間有音樂神，名乾
<lb n="1003a02" ed="T"/>闥婆。忉利諸天意須音樂，此神身有異相，即
<lb n="1003a03" ed="T"/>知天意，往彼娛樂。因以此事，西域名樂人為
<lb n="1003a04" ed="T"/>乾闥婆。彼樂人多幻作城郭，須臾如故。因即
<lb n="1003a05" ed="T"/>謂龍蜃所現城郭為乾闥婆城也。以如彼樂
<lb n="1003a06" ed="T"/>人所作故。」如幻者，如幻師幻出象馬等。如化
<lb n="1003a07" ed="T"/>者，如得神通者種種化現。「住不退是菩薩」者，
<lb n="1003a08" ed="T"/>即經云「或入寂定」已去經文也。此雖約通而
<lb n="1003a09" ed="T"/>通別圓，以有接故。經「童真」，即圓初住念不退
<lb n="1003a10" ed="T"/>也。「言服者結成意也」者，即向經云「若有服者，
<lb n="1003a11" ed="T"/>身如琉璃」等。今示此文，是結成三乘六門之
<lb n="1003a12" ed="T"/>意也。疏文從便，先示經中三乘之文，後方點
<lb n="1003a13" ed="T"/>出一段經文盡是結成之意</p><p xml:id="pT39p1003a1312" cb:place="inline">。經「具戒定」等者，
<lb n="1003a14" ed="T"/>即成五分法身也。防非止惡名戒，息慮靜緣
<lb n="1003a15" ed="T"/>名定，觀達有無名慧，累盡清淨不滯有無名解
<lb n="1003a16" ed="T"/>脫，於一切境知見顯了名解脫知見。此五作
<lb n="1003a17" ed="T"/>成身之因名分，可軌則名法，有體、依、聚三義
<lb n="1003a18" ed="T"/>名身。用此五故，名為法身。正在三藏，義通四
<lb n="1003a19" ed="T"/>教。</p><p xml:id="pT39p1003a1902" cb:place="inline">經「身出水火」者，即現十八變，身上出水、身
<lb n="1003a20" ed="T"/>下出火等也。經「發三種清淨三菩提心」者，三
<lb n="1003a21" ed="T"/>乘道心也。經「夢中」等者，夢即如夢三昧也。三
<lb n="1003a22" ed="T"/>昧成時，能見觀世音，即相似分真位人也。「如
<lb n="1003a23" ed="T"/>大猛風」等者，三昧如猛風，惡行如重雲。「生於
<lb n="1003a24" ed="T"/>佛前」，即初住出聖胎也，此約理釋。若事解者，
<lb n="1003a25" ed="T"/>即往淨土，佛前蓮華化生也。故經云「蓮華化
<lb n="1003a26" ed="T"/>生為父母」。</p><p xml:id="pT39p1003a2605" cb:place="inline">三、流通分。疏文無釋，今私分為五：
<lb n="1003a27" ed="T"/>初、讚歎付囑，二：初、長行；二、偈頌，分二：初七言
<lb n="1003a28" ed="T"/>偈付囑，三：初十二行，付囑為護正法。文中所
<lb n="1003a29" ed="T"/>囑意在四王。東南則囑其正主，西北則囑其
<pb n="1003b" ed="T" xml:id="T39.1801.1003b"/>
<lb n="1003b01" ed="T"/>臣屬，囑主則臣可知矣，囑臣則主可知矣。「提
<lb n="1003b02" ed="T"/>頭賴吒」者，此翻持國，謂護持國土安眾生故，
<lb n="1003b03" ed="T"/>即東方天王也。等取者，等所領二部。「鬼神」，即乾
<lb n="1003b04" ed="T"/>闥婆及毘舍闍。此即舉主收臣也。「天子」者，《金
<lb n="1003b05" ed="T"/>光明》云「雖在人中生為人王，以天護故，稱天
<lb n="1003b06" ed="T"/>子也。」王肅云：「王者雖號稱帝，而不得稱天帝。
<lb n="1003b07" ed="T"/>而曰天子者，乃天之子。子之與父，尊卑相去
<lb n="1003b08" ed="T"/>遠矣。」「法臣」者，有法度之臣，故曰法臣。佛勅令
<lb n="1003b09" ed="T"/>擁護是經，如法臣護於天子也。「我勅海龍」下
<lb n="1003b10" ed="T"/>四行，是付西北二方之臣屬也。西方毘留博
<lb n="1003b11" ed="T"/>叉，此云雜語，或云醜眼，主領二部，龍及富單
<lb n="1003b12" ed="T"/>那也。龍是臣中之勝者，故偏囑之。「伊羅鉢」者，
<lb n="1003b13" ed="T"/>亦云伊羅跋羅。伊羅，樹名也，此名臭氣。跋羅，
<lb n="1003b14" ed="T"/>此云極。謂此龍往昔由損此極臭樹葉故，致
<lb n="1003b15" ed="T"/>頭上生此臭樹，因即為名。「閻婆」，此云雙。「羅剎」，
<lb n="1003b16" ed="T"/>此云可畏。即北方天王之臣屬也。北方毘沙
<lb n="1003b17" ed="T"/>門，此云普聞，或云多聞，主領二部，謂夜叉、羅
<lb n="1003b18" ed="T"/>剎。又云「毒龍」等者，再囑西方臣屬也。龍有四
<lb n="1003b19" ed="T"/>毒，故曰毒龍，謂聲、視、氣、觸也。有出聲方害人
<lb n="1003b20" ed="T"/>者，乃至觸人方害者。「毘留勒迦」，或云毘留勒
<lb n="1003b21" ed="T"/>叉，此云增長，謂能令自他善根增長故，即南
<lb n="1003b22" ed="T"/>方天王也。主領二部，謂弓槃茶及閉黎多。此
<lb n="1003b23" ed="T"/>亦舉主收臣也。「難陀跋難陀」者，難陀名歡喜，
<lb n="1003b24" ed="T"/>跋名善。兄弟常護摩竭提，雨澤以時，國無飢
<lb n="1003b25" ed="T"/>年。瓶沙王為一會，百姓聞皆歡喜，從此得名。
<lb n="1003b26" ed="T"/>慈恩云：「第一名喜，次名賢喜。此二兄弟善應
<lb n="1003b27" ed="T"/>人心，風不鳴條、雨不破塊。初能令人喜，後性
<lb n="1003b28" ed="T"/>復賢令喜，故以為名。」「娑伽羅」、從海受名。慈恩
<lb n="1003b29" ed="T"/>云：「即鹹海之龍也。」「優波陀」，亦優鉢羅，亦漚鉢
<pb n="1003c" ed="T" xml:id="T39.1801.1003c"/>
<lb n="1003c01" ed="T"/>羅，此云黛色蓮華，龍依池得名。慈恩云：「紅蓮
<lb n="1003c02" ed="T"/>華，居池為名。」「帝釋」者，梵云釋迦提婆因達羅。
<lb n="1003c03" ed="T"/>釋迦姓也，此翻為能。提婆，天也。因達羅，帝也。
<lb n="1003c04" ed="T"/>正云能天帝。釋提桓因云天帝釋，俱訛倒也。
<lb n="1003c05" ed="T"/>此在妙高山頂而住，三十三天之帝主。諸天，
<lb n="1003c06" ed="T"/>即三十二也。「孝子」者，孝者畜也。事親之道宜
<lb n="1003c07" ed="T"/>常畜在心，以在心故能順顏色。「正導」者，若眼
<lb n="1003c08" ed="T"/>自開明，則不須導引，故云須眼。又據眼未開
<lb n="1003c09" ed="T"/>者，須假正人導之，則免墜重險也。此段經
<lb n="1003c10" ed="T"/>文凡有五譬，皆譬持經之人，謂一帝釋、二父
<lb n="1003c11" ed="T"/>母、三財寶、四眼、五正導，但取擁護心專為
<lb n="1003c12" ed="T"/>義。</p><p xml:id="pT39p1003c1202" cb:place="inline">二、「我勅」下，明違順損益，分二：初、明違教致
<lb n="1003c13" ed="T"/>損。「鬼神」者，《尸子》云「天神曰靈，地神曰祇，人神
<lb n="1003c14" ed="T"/>曰鬼。」「惡人惡口者」者，三業不善謂之惡人。而
<lb n="1003c15" ed="T"/>偏舉口業者，以口能毀謗故。起不善是修因，
<lb n="1003c16" ed="T"/>白癩是花報，墮獄是果報。二、「是故」下，明順教
<lb n="1003c17" ed="T"/>獲益，二：初、破惡益。地獄餓鬼其苦重故，故偏
<lb n="1003c18" ed="T"/>舉之。經云「無八難」，則兼於餘趣也。此則破六
<lb n="1003c19" ed="T"/>道三障之惡也。二、「後生」下，生善益，分二：初、正
<lb n="1003c20" ed="T"/>明生善，分二：初、自行善。二、「普施」下，化他善。「一
<lb n="1003c21" ed="T"/>切」，即十界。「大安樂」，即三德涅槃也。「約五」，即明
<lb n="1003c22" ed="T"/>普施義。「修十地」者，即圓十住，地從所依得名。
<lb n="1003c23" ed="T"/>又別地，即圓住故。二、「我從」下，引已為證，分二：
<lb n="1003c24" ed="T"/>初、證自行。二、「永與」下，證化他。「三界」，即二種三
<lb n="1003c25" ed="T"/>界也。二、「若有」下，總明人法功能。初二句，是人
<lb n="1003c26" ed="T"/>誦持此呪。「即法離諸惡」去五句三字，明破惡生
<lb n="1003c27" ed="T"/>善功能。初「離諸惡」等，破惡也。「蓮華化生」等，生
<lb n="1003c28" ed="T"/>善也。《胎經》云「蓮華化生者，非胎卵濕化之化
<lb n="1003c29" ed="T"/>生也，非化而言化耳。」實不知四生中之化生
<pb n="1004a" ed="T" xml:id="T39.1801.1004a"/>
<lb n="1004a01" ed="T"/>也。「心淨」，即三德分顯。「無塵垢」，即三惑分除。</p><p xml:id="pT39p1004a0117" cb:place="inline">二、
<lb n="1004a02" ed="T"/>五言偈讚歎，二：初、通歎。「道齊如日月」者，破眾
<lb n="1004a03" ed="T"/>生煩惱暗，如日月之照晝夜也。又日喻實智，
<lb n="1004a04" ed="T"/>月喻權智。「流出」等者，相總而好別，相若無好
<lb n="1004a05" ed="T"/>則不圓滿。輪王釋梵亦有相，以無好故，相不
<lb n="1004a06" ed="T"/>微妙。從總出別，故云流出。是則依身有相、
<lb n="1004a07" ed="T"/>依相有好。相以表德，令人敬德。以念佛好以
<lb n="1004a08" ed="T"/>嚴身，令人愛樂欲親近也。「須彌山」者，正云蘇
<lb n="1004a09" ed="T"/>迷盧，此云妙高，亦云安明。出水八萬四千逾
<lb n="1004a10" ed="T"/>繕那，四寶所成。離二種三惡道也。「界外」，即見
<lb n="1004a11" ed="T"/>修無學。二、「一切」下，別歎今經，二：初、歎能說教
<lb n="1004a12" ed="T"/>主。「一切佛」，即十方三世，以諸佛皆讚觀音大
<lb n="1004a13" ed="T"/>悲故。二、「讚歎」下，歎所說人法，顯諸佛皆說此
<lb n="1004a14" ed="T"/>經也。二、「爾時」下，說呪護持，三：初、敘意。二、正說
<lb n="1004a15" ed="T"/>呪。此呪歷尋古今多本，詞句咸同，故不錄入。
<lb n="1004a16" ed="T"/>良由行人不誦，致免改易。三、明功用。</p><p xml:id="pT39p1004a1615" cb:place="inline">三、「舍利」
<lb n="1004a17" ed="T"/>下，傳授所因，二：初、身子問，三：初、歎四呪功
<lb n="1004a18" ed="T"/>能。「如此神呪」者，通指四番呪。二、「世尊」下，正請
<lb n="1004a19" ed="T"/>所因。三、「使未」下，未來有益。二、「釋迦」下，答，二：初、
<lb n="1004a20" ed="T"/>正答所因，二：初、悟道因由，二：初、通示所因，謂
<lb n="1004a21" ed="T"/>通於無量佛所聞說此呪也。二、「又念」下，別示
<lb n="1004a22" ed="T"/>所因，別於一佛所聞也。文分為四：初、值名號；
<lb n="1004a23" ed="T"/>二、「彼佛」下，聞佛言教；三、「我即」下，依教修行；四、
<lb n="1004a24" ed="T"/>「霍然」下，行成證理。霍然者，應法師云：「倏忽急
<lb n="1004a25" ed="T"/>疾之貌也。」「無生忍」，即圓初住。「首楞嚴」者，《大論》
<lb n="1004a26" ed="T"/>十八翻健相。《大經》云「首楞者一切事竟，嚴名
<lb n="1004a27" ed="T"/>堅固。一切畢竟而得堅固，名首楞嚴也。」二、「若
<lb n="1004a28" ed="T"/>善」下，勸持獲益。「受持讀誦書寫解說」者，信力
<lb n="1004a29" ed="T"/>故受、念力故持、看文為讀、不忘為誦。聖人經
<pb n="1004b" ed="T" xml:id="T39.1801.1004b"/>
<lb n="1004b01" ed="T"/>書難解，故須解釋宣傳為說。受持是意業，讀
<lb n="1004b02" ed="T"/>誦解說是口業，書寫是身業。二、「佛說」下，眾聞
<lb n="1004b03" ed="T"/>悟道。「五百」，即月蓋等。</p><p xml:id="pT39p1004b0309" cb:place="inline">四、「舍利」下，未來獲益，二：
<lb n="1004b04" ed="T"/>初、身子白佛。二、「佛告」下，如來印可。再言如是
<lb n="1004b05" ed="T"/>者，深可其言也。</p><p xml:id="pT39p1004b0507" cb:place="inline">五、「說此」下，眾喜會散。</p>
<lb n="1004b06" ed="T"/><cb:juan n="004" fun="close"><cb:jhead>請觀音經疏闡義鈔卷第四</cb:jhead></cb:juan></cb:div>
</body></text></TEI>