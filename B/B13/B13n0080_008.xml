<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="B13n0080">
<teiHeader>
	<fileDesc>
		<titleStmt>
			<title>Supplement to the Dazangjing, Electronic version, No. 80 大唐西域記（校點本）</title>
			<title xml:lang="zh-Hant">大藏經補編數位版, No. 80 大唐西域記（校點本）</title>
			<author>玄奘口述 辯機編纂</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>$Revision:$<date>$Date:$</date></edition>
		</editionStmt>
		<extent>12卷</extent>
		<publicationStmt>
			<distributor>
				<name>中華電子佛典協會 (CBETA)</name>
				<address>
					<addrLine>service@cbeta.org</addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>$Date:$</date>
		</publicationStmt>
		<sourceDesc>
			<bibl>Supplement to the Dazangjing Vol. 13, No. 80</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Input by CBETA(first version), Input by CBETA(second version)</p>
			<p xml:lang="zh-Hant" cb:type="ly">CBETA 人工輸入（版本一），CBETA 人工輸入（版本二）</p>
		</projectDesc>
	<charDecl>
<char xml:id="CB00595">
	<charName>CBETA CHARACTER CB00595</charName>
	<charProp>
		<localName>composition</localName>
		<value>[麩-夫+少]</value>
	</charProp>
	<mapping type="normal_unicode">U+9EA8</mapping>
	<mapping cb:dec="983635" type="PUA">U+F0253</mapping>
</char>
</charDecl>
</encodingDesc>	
	<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2015-04-29">
			<name>Ray Chou 周邦信</name> Created initial TEI XML P5a version with bm2p5a.py
		</change>

	</revisionDesc>
</teiHeader>
<text><body>
<cb:mulu type="其他" level="1">五國</cb:mulu><cb:mulu type="其他" level="2">尼波羅國</cb:mulu>
<milestone unit="juan" n="8"/>
<pb ed="B" xml:id="B13.0080.0725a" n="0725a"/>
<lb ed="B" n="0725a01"/><cb:mulu type="卷" n="8"></cb:mulu>
<lb ed="B" n="0725a02"/><cb:juan fun="open" n="8"><cb:jhead>大唐西域記卷第八</cb:jhead></cb:juan>
<lb ed="B" n="0725a03"/>
<lb ed="B" n="0725a04"/><cb:div type="other"><cb:mulu type="其他" level="1">一國</cb:mulu><head>一國</head>
<lb ed="B" n="0725a05"/><list><item xml:id="itemB13p0725a0501">摩揭陀國上</item></list>
<lb ed="B" n="0725a06"/>
<lb ed="B" n="0725a07"/><cb:div type="other"><cb:mulu type="其他" level="2">摩揭陀國上</cb:mulu><head>摩揭陀國上</head>
<lb ed="B" n="0725a08"/><p xml:id="pB13p0725a0801" style="margin-left:0em;text-indent:2em">摩揭陀國，周五千餘里。城少居人，邑多編戶。地沃壤，滋稼穡，有異稻種，其粒麤大，
<lb ed="B" n="0725a09"/>香味殊越，光色特甚，彼俗謂之供大人米。土地墊溼，邑居高原，孟夏之後，仲秋之前，平居
<lb ed="B" n="0725a10"/>流水，可以泛舟。風俗淳質，氣序溫暑。崇重志學，尊敬佛法。伽藍五十餘所，僧徒萬有餘
<lb ed="B" n="0725a11"/>人，並多宗習大乘法教。天祠數十，異道寔多。</p>
<lb ed="B" n="0725a12"/>
<lb ed="B" n="0725a13"/><cb:div type="other"><cb:mulu type="其他" level="3">波吒釐子城</cb:mulu><head>波吒釐子城</head>
<lb ed="B" n="0725a14"/><p xml:id="pB13p0725a1401" style="margin-left:0em;text-indent:2em">殑伽河南有故城，周七十餘里，荒蕪雖久，基址尚在。昔者，人壽無量歲時，號拘蘇摩
<lb ed="B" n="0725a15"/>補羅城，<note place="inline">唐言香花宮城。</note>王宮多花，故以名焉。逮乎人壽數千歲，更名波吒釐子城。<note place="inline">舊曰巴連弗</note>
<pb ed="B" xml:id="B13.0080.0726a" n="0726a"/>
<lb ed="B" n="0726a01"/>邑，訛也。初，有婆羅門，高才博學，門人數千，傳以授業。諸學徒相從遊觀，有一書生徘徊悵
<lb ed="B" n="0726a02"/>望。同儔謂曰：「夫何憂乎？」曰：「盛色方剛，覉遊履影，歲月已積，藝業無成。顧此為言，
<lb ed="B" n="0726a03"/>憂心彌劇。」於是學徒戲言之曰：「今將為子求娉婚親。」乃假立二人為男父母，二人為女父
<lb ed="B" n="0726a04"/>母，遂坐波吒釐樹，謂女壻<note n="0726001" resp="BuBian" place="foot text" type="orig">壻<space quantity="1" unit="chars"/>金陵本作「聲」；古本作「聟」；宋本、南宋本、磧砂本、徑山本、石本作「壻」，今據改。</note>樹也，採時果，酌清流，陳婚姻之緒，請好合之期。時假女父
<lb ed="B" n="0726a05"/>攀花枝以授書生曰：「斯嘉偶也，幸無辭焉。」書生之心欣然自得，日暮言歸，懷戀而止。學
<lb ed="B" n="0726a06"/>徒曰：「前言戲耳！幸可同歸。林中猛獸恐相殘害。」書生遂留，往來樹側。景夕之後，異光
<lb ed="B" n="0726a07"/>燭野，管弦清雅，帷帳陳列。俄見老翁策杖來慰，復有一嫗攜引少女，並賓從盈路，袨服奏
<lb ed="B" n="0726a08"/>樂。翁乃指少女曰：「此君之弱室也。」酣歌樂讌，經七日焉。學徒疑為獸害，往而求之，乃
<lb ed="B" n="0726a09"/>見獨坐樹陰，若對上客，告與同歸，辭不從命。後自入城，拜謁親故，說其始末，聞者驚駭，
<lb ed="B" n="0726a10"/>與諸友人同往林中，咸見花樹是一大第，僮僕役使馳驅往來，而彼老翁從容接對，陳饌奏
<lb ed="B" n="0726a11"/>樂，賓主禮備。諸友還城，具告遠近。期歲之後，生一子男。謂其妻曰：「吾今欲歸，未忍離
<lb ed="B" n="0726a12"/>阻；適復留止，棲寄飄露。」其妻既聞，具以白父。翁謂書生曰：「人生行樂，詎必故鄉？今
<lb ed="B" n="0726a13"/>將築室，宜無異志。」於是役使靈徒，功成不日。香花舊城，遷都此邑，由彼子故，神為築城，
<lb ed="B" n="0726a14"/>自爾之後，因名波吒釐子城焉。</p></cb:div>
<lb ed="B" n="0726a15"/>
<pb ed="B" xml:id="B13.0080.0727a" n="0727a"/>
<lb ed="B" n="0727a01"/>
<lb ed="B" n="0727a02"/><cb:div type="other"><cb:mulu type="其他" level="3">故宮北石柱</cb:mulu><head>故宮北石柱</head>
<lb ed="B" n="0727a03"/><p xml:id="pB13p0727a0301" style="margin-left:0em;text-indent:2em">王故宮北有石柱，高數十尺，是無憂王作地獄處。釋迦如來涅槃之後第一百年，有阿
<lb ed="B" n="0727a04"/>輸迦<note place="inline">唐言無憂。舊曰阿育，訛也。</note>王者，頻毗娑羅<note place="inline">唐言影堅。舊曰頻婆娑羅，訛也。</note>王之曾孫也，自王舍
<lb ed="B" n="0727a05"/>城遷都波吒釐，重築外郭，周於故城。年代浸遠，唯餘故基。伽藍、天祠及窣堵波，餘址數
<lb ed="B" n="0727a06"/>百，存者二三。唯故宮北，臨殑伽河，小城中有千餘家。初，無憂王嗣位之後，舉措苛暴，乃
<lb ed="B" n="0727a07"/>立地獄，作害生靈。周垣峻峙，隅樓特起，猛焰洪鑪，銛鋒利刃，備諸苦具，擬像幽塗，招募
<lb ed="B" n="0727a08"/>凶人，立為獄主。初以國中犯法罪人，不校輕重，總入塗炭。後以行經獄次，擒以誅戮，至
<lb ed="B" n="0727a09"/>者皆死，遂滅口焉。時有沙門，初入法眾，巡里乞食，遇<note n="0727002" resp="BuBian" place="foot text" type="orig">遇<space quantity="1" unit="chars"/>石本作「適」。</note>至獄門，獄吏凶人擒欲殘害。沙
<lb ed="B" n="0727a10"/>門惶怖，請得禮懺。俄見一人，縛來入獄，斬截手足，磔裂形骸，俯仰之間，肢體糜散。沙門
<lb ed="B" n="0727a11"/>見已，深增悲悼，成無常觀，證無學果。獄卒曰：「可以死矣。」沙門既證聖果，心夷生死，雖
<lb ed="B" n="0727a12"/>入鑊湯，若在清池，有大蓮花而為之座。獄主驚駭，馳使白王，王遂躬觀，深讚靈祐。獄主
<lb ed="B" n="0727a13"/>曰：「大王當死。」王曰：「云何？」對曰：「王先垂命，令監刑獄，凡至獄垣皆從殺害，不云王入
<lb ed="B" n="0727a14"/>而獨免死。」王曰：「法已一定，理無再變。我先垂令，豈除汝身？汝久濫生，我之咎也。」即
<lb ed="B" n="0727a15"/>命獄卒，投之洪鑪。獄主既死，王乃得出，於是頹牆堙壍，廢獄寬刑。</p>
<pb ed="B" xml:id="B13.0080.0728a" n="0728a"/>
<lb ed="B" n="0728a01"/><p xml:id="pB13p0728a0101" style="margin-left:0em;text-indent:2em">地獄南不遠有窣堵波，基址傾陷，惟餘覆鉢之勢，寶為廁飾，石作欄檻，即八萬四千之
<lb ed="B" n="0728a02"/>一也。無憂王以人功建於宮中，中有如來舍利一升<note n="0728003" resp="BuBian" place="foot text" type="orig">升<space quantity="1" unit="chars"/>麗本作「斗」。</note>，靈鑒間起，神光時燭。無憂王廢獄之
<lb ed="B" n="0728a03"/>後，遇近護大阿羅漢，方便善誘，隨機導化。王謂羅漢曰：「幸以宿福，位據人尊，慨茲障累，
<lb ed="B" n="0728a04"/>不遭佛化。今者如來遺身舍利，欲重修建諸窣堵波。」羅漢曰：「大王以福德力，役使百靈，
<lb ed="B" n="0728a05"/>以弘誓心，匡護三寶，是所願也，今其時矣。」因為廣說獻土之因，如來懸記興建之功。無憂
<lb ed="B" n="0728a06"/>王聞已慶悅，召集鬼神而令之曰：「法王導利，含靈有慶，我資宿善，尊極人中。如來遺身重
<lb ed="B" n="0728a07"/>修供養，今爾鬼神戮力同心！境極贍部，戶滿拘胝，以佛舍利起窣堵波。心發於我，功成於
<lb ed="B" n="0728a08"/>汝。勝福之利，非欲獨有。宜各營搆，待後告命。」鬼神受旨，在所興功，功既成已，咸來請
<lb ed="B" n="0728a09"/>命。無憂王既開八國所建諸窣堵波，分其舍利，付鬼神已，謂羅漢曰：「我心所欲，諸處同時
<lb ed="B" n="0728a10"/>藏下舍利。心雖此冀，事未從欲。」羅漢白王：「命神鬼至所期日，日有隱蔽，其狀如手，此時
<lb ed="B" n="0728a11"/>也，宜下舍利。」王承此旨，宣告鬼神。逮乎期日，無憂王觀候光景，日正中時，羅漢以神通
<lb ed="B" n="0728a12"/>力，伸手蔽日，營建之所咸皆瞻仰，同於此時功績咸畢。</p>
<lb ed="B" n="0728a13"/><p xml:id="pB13p0728a1301" style="margin-left:0em;text-indent:2em">窣堵波側不遠，精舍中有大石，如來所履，雙迹猶存，其長尺有八寸，廣餘六寸矣。兩
<lb ed="B" n="0728a14"/>迹俱有輪相，十指皆帶花文，魚形暎起，光明時照。昔者如來將取寂滅，北趣拘尸那城，南
<lb ed="B" n="0728a15"/>顧摩揭陀國，蹈此石上，告阿難曰：「吾今最後留此足迹，將入寂滅，顧摩揭陀也。百歲之
<pb ed="B" xml:id="B13.0080.0729a" n="0729a"/>
<lb ed="B" n="0729a01"/>後，有無憂王命世君臨，建都此地，匡護三寶，役使百神。」及無憂王之嗣位也，遷都築邑，掩
<lb ed="B" n="0729a02"/>固迹石，既近宮城，恆親供養。後諸國王競欲舉歸，石雖不大，眾莫能轉。近者設賞迦王毀
<lb ed="B" n="0729a03"/>壞佛法，遂即石所，欲滅聖迹，鑿已還平，文彩如故，於是捐棄殑伽河流，尋復本處。其側窣
<lb ed="B" n="0729a04"/>堵波，即過去四佛座及經行遺迹之所。</p></cb:div>
<lb ed="B" n="0729a05"/>
<lb ed="B" n="0729a06"/><cb:div type="other"><cb:mulu type="其他" level="3">大石柱</cb:mulu><head>大石柱</head>
<lb ed="B" n="0729a07"/><p xml:id="pB13p0729a0701" style="margin-left:0em;text-indent:2em">佛迹精舍側不遠，有大石柱，高三十餘尺，書記殘缺，其大略曰：「無憂王信根貞固，三
<lb ed="B" n="0729a08"/>以贍部洲施佛、法、僧，三以諸珍寶重自酬贖。」其辭云云，大略斯在。</p>
<lb ed="B" n="0729a09"/><p xml:id="pB13p0729a0901" style="margin-left:0em;text-indent:2em">故宮北有大石室，外若崇山，內廣數丈，是無憂王為出家弟役使神鬼之所建也。初，無
<lb ed="B" n="0729a10"/>憂王有同母弟，名摩醯因陀羅，唐言大帝。生自貴族，服僭王制，奢侈縱暴，眾庶懷怨。國輔
<lb ed="B" n="0729a11"/>老臣進諫王曰：「驕弟作威，亦已太甚。夫政平則國治，人和則主安，古之明訓，由來久矣。
<lb ed="B" n="0729a12"/>願存國典，收付執法。」無憂王泣謂弟曰：「吾承基緒，覆燾生靈，況爾同胞，豈忘惠愛？不先
<lb ed="B" n="0729a13"/>匡導，已陷刑法。上懼先靈，下迫眾議。」摩醯因陀羅稽首謝曰：「不自謹行，敢干國憲，願賜
<lb ed="B" n="0729a14"/>再生，更寬七日。」於是置諸幽室，嚴加守衛，珍羞上饌，進奉無虧。守者唱曰：「已過一日，
<lb ed="B" n="0729a15"/>餘有六日。」至第六日已，既深憂懼，更勵身心，便獲果證，昇虛空，示神迹，尋出塵俗，遠棲
<pb ed="B" xml:id="B13.0080.0730a" n="0730a"/>
<lb ed="B" n="0730a01"/>巖谷。無憂王躬往謂曰：「昔拘國制，欲致嚴刑，豈意清昇，取證聖果。既無滯累，可以還
<lb ed="B" n="0730a02"/>國。」弟曰：「昔羈愛網，心馳聲色，今出危城，志悅山谷。願棄人間，長從丘壑。」王曰：「欲靜
<lb ed="B" n="0730a03"/>心慮，豈必幽巖？吾從爾志，當為崇樹。」遂召命鬼神而告之曰：「吾於後日廣備珍羞，爾曹
<lb ed="B" n="0730a04"/>相率來集我會，各持大石，自為牀座。」諸神受命，至期畢萃。眾會既已，王告神曰：「石座縱
<lb ed="B" n="0730a05"/>橫，宜自積聚。因功不勞，疊為虛<note n="0730004" resp="BuBian" place="foot text" type="orig">虛<space quantity="1" unit="chars"/>石本、中本作「靈」。</note>室。」諸神受命，不日而成。無憂王躬往迎請，止此山
<lb ed="B" n="0730a06"/>廬。</p>
<lb ed="B" n="0730a07"/><p xml:id="pB13p0730a0701" style="margin-left:0em;text-indent:2em">故宮北，地獄南，有大石槽，是無憂王匠役神功，作為此器，飯僧之時，以儲食也。</p>
<lb ed="B" n="0730a08"/><p xml:id="pB13p0730a0801" style="margin-left:0em;text-indent:2em">故宮西南有小石山，周巖谷間，數十石室，無憂王為近護等諸阿羅漢役使鬼神之所建
<lb ed="B" n="0730a09"/>立。傍有故臺，餘基積石，池沼漣漪，清瀾澄鑒，鄰國遠人謂之聖水，若有飲濯，罪垢消滅。</p>
<lb ed="B" n="0730a10"/><p xml:id="pB13p0730a1001" style="margin-left:0em;text-indent:2em">山西南有五窣堵波，崇基已陷，餘址尚高，遠而望之，鬱若山阜，面各數百步，後人於上
<lb ed="B" n="0730a11"/>重更修建小窣堵波。印度記曰：昔無憂王建八萬四千窣堵波已，尚餘五升<note n="0730005" resp="BuBian" place="foot text" type="orig">升<space quantity="1" unit="chars"/>麗本作「斗」。</note>舍利，故別
<lb ed="B" n="0730a12"/>崇建五窣堵波，製奇諸處，靈異間起，以表如來五分法身。薄信之徒竊相評議，云是昔者難
<lb ed="B" n="0730a13"/>陀王建此五藏，以儲七寶。其後有王，不甚淳信，聞先疑議，肆其貪求，興動軍師，躬臨發
<lb ed="B" n="0730a14"/>掘，地震山傾，雪昏日翳，窣堵波中大聲雷震，士卒僵仆，象馬驚奔。自茲已降，無敢覬覦。
<lb ed="B" n="0730a15"/>或曰，眾議雖多，未為確論；循古所記，信得其實。</p></cb:div>
<pb ed="B" xml:id="B13.0080.0731a" n="0731a"/>
<lb ed="B" n="0731a01"/>
<lb ed="B" n="0731a02"/><cb:div type="other"><cb:mulu type="其他" level="3">屈屈吒阿濫摩僧伽藍</cb:mulu><head>屈屈吒阿濫摩僧伽藍</head>
<lb ed="B" n="0731a03"/><p xml:id="pB13p0731a0301" style="margin-left:0em;text-indent:2em">故城東南有屈<note place="inline">居勿反</note>。屈吒阿濫摩<note place="inline">唐言雞園</note>。僧伽藍，無憂王之所建也。無憂王初信佛法
<lb ed="B" n="0731a04"/>也，式遵崇建，修植善種，召集千僧，凡、聖兩眾，四事供養，什物周給。頹毀已久，基址尚
<lb ed="B" n="0731a05"/>存。</p>
<lb ed="B" n="0731a06"/><p xml:id="pB13p0731a0601" style="margin-left:0em;text-indent:2em">伽藍側有大窣堵波，名阿摩落迦。阿摩落迦者，印度藥果之名也。無憂王遘疾彌留，
<lb ed="B" n="0731a07"/>知命不濟，欲捨珍寶，崇樹福田。權臣執政，誡勿從欲。其後因食，留阿摩落果，玩之半爛，
<lb ed="B" n="0731a08"/>握果長息，問諸臣曰：「贍部洲主今是何人？」諸臣對曰：「惟獨大王。」王曰：「不然。我今非
<lb ed="B" n="0731a09"/>主。惟此半果，而得自在。嗟乎！世間富貴，危甚風燭。位據區宇，名高稱謂，臨終匱乏，
<lb ed="B" n="0731a10"/>見逼強臣，天下非己，半果斯在！」乃命侍臣而告之曰：「持此半果，詣彼雞園，施諸眾僧，作
<lb ed="B" n="0731a11"/>如是說：『昔一贍部洲主，今半阿摩落王，稽首大德僧前，願受最後之施。凡諸所有，皆已喪
<lb ed="B" n="0731a12"/>失，惟斯半果，得少自在。哀愍貧乏，增長福種。』」僧中上座作如是言：「無憂大王宿期弘
<lb ed="B" n="0731a13"/>濟，瘧疾在躬，姦臣擅命，積寶非己，半果為施。承王來命，普施眾僧。」即召典事，羹中總
<lb ed="B" n="0731a14"/>煮。收其果核，起窣堵波。既荷厚恩，遂旌顧命。</p></cb:div>
<lb ed="B" n="0731a15"/>
<pb ed="B" xml:id="B13.0080.0732a" n="0732a"/>
<lb ed="B" n="0732a01"/>
<lb ed="B" n="0732a02"/><cb:div type="other"><cb:mulu type="其他" level="3">建犍椎聲窣堵波</cb:mulu><head>建犍椎聲窣堵波</head>
<lb ed="B" n="0732a03"/><p xml:id="pB13p0732a0301" style="margin-left:0em;text-indent:2em">阿摩落伽窣堵波西北，故伽藍中有窣堵波，謂建犍椎聲。初，此城內伽藍百數，僧徒
<lb ed="B" n="0732a04"/>肅穆，學業清高，外道學人銷聲緘口。其後僧徒相次殂落，而諸後進莫繼前修。外道師資
<lb ed="B" n="0732a05"/>傅<note n="0732006" resp="BuBian" place="foot text" type="orig">傅<space quantity="1" unit="chars"/>麗本作「傳」。</note>訓成藝，於是命儔召侶，千計萬數，來集僧坊，揚言唱曰：「大擊犍椎，招集學人！」羣
<lb ed="B" n="0732a06"/>愚同止，謬有扣擊。遂以<note n="0732007" resp="BuBian" place="foot text" type="orig">遂以<space quantity="1" unit="chars"/>金陵本作「遂」；石本、古本作「遂以」，今據改。</note>白王，請校優劣。外道諸師高才達學，僧徒雖眾，辭論庸淺。外
<lb ed="B" n="0732a07"/>道曰：「我論勝。自今已後，諸僧伽藍不得擊犍椎以集眾也。」王允其請，依先論制，僧徒受
<lb ed="B" n="0732a08"/>恥，忍詬而退，十二年間不擊犍椎。時南印度那伽閼剌樹那菩薩<note place="inline">唐言龍猛。舊譯曰龍樹，非也。</note>幼
<lb ed="B" n="0732a09"/>傳雅譽，長擅高名，捨離欲愛，出家修學，深究妙理，位登初地。有大弟子提婆者，智慧明
<lb ed="B" n="0732a10"/>敏，機神警悟，白其師曰：「波吒釐城諸學人等辭屈外道，不擊犍椎，日月驟移，十二年矣。敢
<lb ed="B" n="0732a11"/>欲摧邪見山，然正法炬。」龍猛曰：「波吒釐城外道博學，爾非其儔，吾今行矣。」提婆曰：「欲
<lb ed="B" n="0732a12"/>摧腐草，詎必傾山？敢承指誨，黜諸異學。大師立外道義，而我隨文破析，詳其優劣，然後
<lb ed="B" n="0732a13"/>圖行。」龍猛乃扶立外義，提婆隨破其理，七日之後，龍猛失宗，已而歎曰：「謬辭易失，邪義
<lb ed="B" n="0732a14"/>難扶，爾其行矣，摧彼畢矣！」提婆菩薩夙擅高名，波吒釐城外道聞之也，即相召集，馳白王
<lb ed="B" n="0732a15"/>曰：「大王昔紆聽覽，制諸沙門不擊犍椎。願垂告命，令諸門候，鄰境異僧勿使入城，恐相黨
<pb ed="B" xml:id="B13.0080.0733a" n="0733a"/>
<lb ed="B" n="0733a01"/>援，輕改先制。」王允其言，嚴加伺候。提婆既至，不得入城。聞其制令，便易衣服，疊僧伽
<lb ed="B" n="0733a02"/>胝，置草束中，褰裳疾驅，負戴而入。既至城中，棄草披衣，至此伽藍，欲求止息，知人既寡，
<lb ed="B" n="0733a03"/>莫有相舍，遂宿犍椎臺上。於晨朝時，便大振擊。眾聞伺察，乃昨客遊苾芻。諸僧伽藍傳
<lb ed="B" n="0733a04"/>聲響應，王聞究問，莫得其先，至此伽藍，咸推提婆。提婆曰：「夫犍椎者，擊以集眾。有而
<lb ed="B" n="0733a05"/>不用，懸之何為？」王人報曰：「先時僧眾論議墮負，制之不擊，已十二年。」提婆曰：「有是
<lb ed="B" n="0733a06"/>乎？吾於今日，重聲法鼓。」使報王曰：「有異沙門欲雪前恥。」王乃召集學人，而定制曰：「論
<lb ed="B" n="0733a07"/>失本宗，殺身以謝。」於是外道競陳旗鼓，諠談異義，各曜辭鋒。提婆菩薩既昇論座，聽其先
<lb ed="B" n="0733a08"/>說，隨義折破，曾不浹辰，摧諸異道。國王大臣莫不慶悅，建此靈基，以旌至德。</p></cb:div>
<lb ed="B" n="0733a09"/>
<lb ed="B" n="0733a10"/><cb:div type="other"><cb:mulu type="其他" level="3">馬鳴與婆羅門</cb:mulu><head>馬鳴與婆羅門</head>
<lb ed="B" n="0733a11"/><p xml:id="pB13p0733a1101" style="margin-left:0em;text-indent:2em">建擊犍椎窣堵波北有故基，昔鬼辯婆羅門所居處也。初，此城中有婆羅門，葺宇荒藪，
<lb ed="B" n="0733a12"/>不交世路，祠鬼求福，魍魎相依，高論劇談，雅辭響應，人或激難，垂帷以對，舊學高才，無出
<lb ed="B" n="0733a13"/>其右，士庶翕然，仰之猶聖。有阿溼縛窶沙<note place="inline">唐言馬鳴。</note>菩薩者，智周萬物，道播三乘，每謂人
<lb ed="B" n="0733a14"/>曰：「此婆羅門學不師受，藝無稽古，屏居幽寂，獨擅高名，將非神鬼相依，妖魅所附，何能若
<lb ed="B" n="0733a15"/>是者乎？夫辯資鬼授，言不對人，辭說一聞，莫能再述，吾今往彼，觀其舉措。」遂即其廬，而
<pb ed="B" xml:id="B13.0080.0734a" n="0734a"/>
<lb ed="B" n="0734a01"/>謂之曰：「仰欽盛德，為日已久。幸願褰帷，敢伸宿志。」而婆羅門居然簡傲，垂帷以對，終不
<lb ed="B" n="0734a02"/>面談。馬鳴心知鬼魅，情甚自負，辭畢而退，謂諸人曰：「吾已知之，摧彼必矣。」尋往白王：
<lb ed="B" n="0734a03"/>「唯願垂許，與彼居士較論劇談。」王聞駭曰：「斯何人哉！若不證三明，具六通，何能與彼論
<lb ed="B" n="0734a04"/>乎？」命駕躬臨，詳鑒辯論。是時馬鳴論三藏微言，述五明大義，妙辯縱橫，高論清遠，而婆
<lb ed="B" n="0734a05"/>羅門既述辭已，馬鳴重曰：「失吾旨矣，宜重述之。」時婆羅門默然杜口，馬鳴叱曰：「何不釋
<lb ed="B" n="0734a06"/>難？所事鬼魅宜速授辭！」疾褰其帷，視占其怪。婆羅門惶遽而曰：「止！止！」馬鳴退而
<lb ed="B" n="0734a07"/>言曰：「此子今晨聲聞失墜，虛名非久，斯之謂也。」王曰：「非夫盛德，誰鑒左道？知人之哲，
<lb ed="B" n="0734a08"/>絕後光前，國有常典，宜旌茂實。」</p></cb:div>
<lb ed="B" n="0734a09"/>
<lb ed="B" n="0734a10"/><cb:div type="other"><cb:mulu type="其他" level="3">鞮羅釋迦伽藍</cb:mulu><head>鞮羅釋迦伽藍</head>
<lb ed="B" n="0734a11"/><p xml:id="pB13p0734a1101" style="margin-left:0em;text-indent:2em">城西南隅二<note n="0734008" resp="BuBian" place="foot text" type="orig">二<space quantity="1" unit="chars"/>石本、異本作「三」。</note>百餘里，有伽藍餘址。其傍有窣堵波，神光時燭，靈瑞間發，近遠眾庶
<lb ed="B" n="0734a12"/>莫不祈請，是過去四佛座及經行遺迹之所。</p>
<lb ed="B" n="0734a13"/><p xml:id="pB13p0734a1301" style="margin-left:0em;text-indent:2em">故伽藍西南行百餘里，至鞮羅釋<note n="0734009" resp="BuBian" place="foot text" type="orig">釋<space quantity="1" unit="chars"/>舊麗本、石本、中本作「擇」。下同。</note>迦伽藍，庭宇四院，觀閣三層，崇臺累仞，重門洞
<lb ed="B" n="0734a14"/>啟，頻毘娑羅王末孫之所建也。旌召高才，廣延俊德，異域學人，遠方髦彥，同類相趨，肩隨
<lb ed="B" n="0734a15"/>戾止。僧徒千數，並學大乘。中門當塗，有三精舍，上置輪相，鈴鐸虛懸，下建層基，軒檻周
<pb ed="B" xml:id="B13.0080.0735a" n="0735a"/>
<lb ed="B" n="0735a01"/>列，戶牖棟梁，壖垣階陛，金銅隱起，廁間莊嚴。中精舍佛立像高三丈，左多羅菩薩像，右觀
<lb ed="B" n="0735a02"/>自在菩薩像。凡斯三像，鍮石鑄成，威神肅然，冥鑒遠矣。精舍中各有舍利一升，靈光或
<lb ed="B" n="0735a03"/>照，奇瑞間起。</p>
<lb ed="B" n="0735a04"/><p xml:id="pB13p0735a0401" style="margin-left:0em;text-indent:2em">鞮羅釋迦伽藍西南九十餘里，至大山，雲石幽蔚，靈僊攸舍，毒蛇、暴龍窟穴其藪，猛
<lb ed="B" n="0735a05"/>獸、摯鳥棲伏其林。山頂有大磐石，上建窣堵波，其高十餘尺，是佛入定處也。昔者如來降
<lb ed="B" n="0735a06"/>神止此，坐斯磐石，入滅盡定，時經宿焉。諸天靈聖供養如來，鼓天樂，雨天花。如來出定，
<lb ed="B" n="0735a07"/>諸天感慕，以寶金銀起窣堵波。去聖逾邈，寶變為石。自古迄今，人未有至。遙望高山，乃
<lb ed="B" n="0735a08"/>見異類，長蛇、猛獸羣從右旋，天仙靈聖肩隨讚禮。</p>
<lb ed="B" n="0735a09"/><p xml:id="pB13p0735a0901" style="margin-left:0em;text-indent:2em">山東崗有窣堵波，在昔如來佇觀摩揭陀國所履之處也。</p></cb:div>
<lb ed="B" n="0735a10"/>
<lb ed="B" n="0735a11"/><cb:div type="other"><cb:mulu type="其他" level="3">德慧伽藍</cb:mulu><head>德慧伽藍</head>
<lb ed="B" n="0735a12"/><p xml:id="pB13p0735a1201" style="margin-left:0em;text-indent:2em">山西北三十餘里，山阿有伽藍，負嶺崇基，疏崖峙閣。僧徒五十餘人，並習大乘法教。
<lb ed="B" n="0735a13"/>瞿那末底<note place="inline">唐言德慧。</note>菩薩伏外道之處。初，此山中有外道摩沓婆者，祖僧佉之法而習道焉，
<lb ed="B" n="0735a14"/>學窮內外，言極空有，名高前烈，德重當時，君王珍敬，謂之國寶，臣庶宗仰，咸曰家師，鄰國
<lb ed="B" n="0735a15"/>學人承風仰德，儔之先進，誠博達也，食邑二城，環居封建。時南印度德慧菩薩幼而敏達，
<pb ed="B" xml:id="B13.0080.0736a" n="0736a"/>
<lb ed="B" n="0736a01"/>早擅清徽，學通三藏，理窮四諦。聞摩沓婆論極幽微，有懷挫銳，命一門人裁書謂曰：「敬問
<lb ed="B" n="0736a02"/>摩沓婆善安樂也。宜忘勞弊，精習舊學，三年之後，摧汝嘉聲。」如是第二、第三年中，每發
<lb ed="B" n="0736a03"/>使報。及將發迹，重裁書曰：「年期已極，學業何如？吾今至矣，汝宜知之。」摩沓婆甚懷惶
<lb ed="B" n="0736a04"/>懼，誡諸門人及以邑戶，自今之後，不得居止沙門異道，遞相宣告，勿有犯違。時德慧菩薩
<lb ed="B" n="0736a05"/>杖錫而來，至摩沓婆邑，邑人守約，莫有相舍，諸婆羅門更詈之曰：「斷髮殊服，何異人乎？
<lb ed="B" n="0736a06"/>宜時速去，勿此止也！」德慧菩薩欲摧異道，冀宿其邑，因以慈心，卑辭謝曰：「爾曹世諦之
<lb ed="B" n="0736a07"/>淨行，我又勝義諦之淨行，淨行既同，何為見拒？」婆羅門因不與言，但事驅逐。逐出邑外，
<lb ed="B" n="0736a08"/>入大林中。林中猛獸羣行為暴，有淨信者恐為獸害，乃束蘊持杖，謂菩薩曰：「南印度有德
<lb ed="B" n="0736a09"/>慧菩薩者，遠傳聲聞，欲來論義，故此邑主懼墜嘉聲，重垂嚴制，勿止沙門。恐為物害，故來
<lb ed="B" n="0736a10"/>相援。行矣自安，勿有他慮。」德慧曰：「良告淨信：德慧者，我是也。」淨信<note n="0736010" resp="BuBian" place="foot text" type="orig">信<space quantity="1" unit="chars"/>金陵本作「行」；他本皆作「信」，今據改。</note>聞已，更深恭
<lb ed="B" n="0736a11"/>敬，謂德慧曰：「誠如所告，宜可速行。」即出深林，止息空澤。淨信縱火持弓，周旋左右，夜
<lb ed="B" n="0736a12"/>分已盡，謂德慧曰：「可以行矣，恐人知聞，來相圖害。」德慧謝曰：「不敢忘德。」於是遂行。至
<lb ed="B" n="0736a13"/>王宮，謂門者曰：「今有沙門，自遠而至，願王垂許，與摩沓婆論。」王聞驚曰：「此妄人耳。」即
<lb ed="B" n="0736a14"/>命使臣往摩沓婆所，宣王旨曰：「有異沙門來求談論，今已瑩灑論場，宣告遠近，佇望來儀，
<lb ed="B" n="0736a15"/>願垂降趾。」摩沓婆問王使曰：「豈非南印度德慧論師乎？」曰：「然。」摩沓婆聞，心甚不悅，
<pb ed="B" xml:id="B13.0080.0737a" n="0737a"/>
<lb ed="B" n="0737a01"/>事難辭免，遂至論場。國王、大臣、士、庶、豪族<note n="0737011" resp="BuBian" place="foot text" type="orig">族<space quantity="1" unit="chars"/>石本、中本作「右」。</note>咸皆集會，欲聽高談。德慧先立宗義，洎
<lb ed="B" n="0737a02"/>乎景落，摩沓婆辭以年衰，智昏捷對，請歸靜思，方酬來難。每事言歸，及旦昇座，竟無異
<lb ed="B" n="0737a03"/>論。至第六日，歐血而死。其將終也。顧命妻曰：「爾有高才，無忘所恥！」摩沓婆死，匿不
<lb ed="B" n="0737a04"/>發喪，更服鮮綺，來至論會。眾咸諠譁，更相謂曰：「摩沓婆自負才高，恥對德慧，故遣婦來，
<lb ed="B" n="0737a05"/>優劣明矣。」德慧菩薩謂其妻曰：「能制汝者，我已制之。」摩沓婆妻知難而退。王曰：「何言
<lb ed="B" n="0737a06"/>之密，彼便默然？」德慧曰：「惜哉，摩沓婆死矣！其妻欲來與我論耳。」王曰：「何以知之？
<lb ed="B" n="0737a07"/>願垂指告。」德慧曰：「其妻之來也，面<note n="0737012" resp="BuBian" place="foot text" type="orig">面<space quantity="1" unit="chars"/>金陵本作「而」；他本皆作「面」，今據改。</note>有死喪之色，言含哀怨之聲，以故知之，摩沓婆死
<lb ed="B" n="0737a08"/>矣。能制汝者，謂其夫也。」王命使往觀，果如所議。王乃謝曰：「佛法玄妙，英賢繼軌，無為守道，
<lb ed="B" n="0737a09"/>含識霑化，依先國典，褒德有常。」德慧曰：「苟以愚昧，體道居貞，存止足，論齊<note n="0737013" resp="BuBian" place="foot text" type="orig">齊<space quantity="1" unit="chars"/>麗本作「濟」。</note>物，將
<lb ed="B" n="0737a10"/>弘汲引，先摧傲慢，方便攝化，今其時矣。唯願大王以摩沓婆邑戶子孫千代常充僧伽藍人，則
<lb ed="B" n="0737a11"/>垂誡來葉，流美無窮。唯彼淨信見匡護者福延於世，食用同僧，以勸清信，以褒厚德。」於是
<lb ed="B" n="0737a12"/>建此伽藍，式旌勝迹。初，摩沓婆論敗之後，十數淨行逃難鄰國，告諸外道恥辱之事，招募
<lb ed="B" n="0737a13"/>英俊，來雪前恥。王既珍敬德慧，躬往請曰：「今諸外道不自量力，結黨連羣，敢聲論鼓，惟
<lb ed="B" n="0737a14"/>願大師摧諸異道。」德慧曰：「宜集論者。」於是外道學人欣然相慰：「我曹今日，勝其必矣。」
<lb ed="B" n="0737a15"/>時諸外道闡揚義理，德慧菩薩曰：「今諸外道逃難遠遊，如王先制，皆是賤人，我今如何與彼
<pb ed="B" xml:id="B13.0080.0738a" n="0738a"/>
<lb ed="B" n="0738a01"/>對論？」德慧有負座豎，素聞餘論，頗閑微旨，侍立於側，聽諸高談。德慧拊其座而言曰：
<lb ed="B" n="0738a02"/>「牀，汝可論。」眾咸驚駭，異其所命。時負座豎便即發難，深義泉涌，清辯響應。三復之後，
<lb ed="B" n="0738a03"/>外道失宗，重挫其銳，再折其翮。自伏論已來，為伽藍邑戶。</p></cb:div>
<lb ed="B" n="0738a04"/>
<lb ed="B" n="0738a05"/><cb:div type="other"><cb:mulu type="其他" level="3">戒賢伽藍</cb:mulu><head>戒賢伽藍</head>
<lb ed="B" n="0738a06"/><p xml:id="pB13p0738a0601" style="margin-left:0em;text-indent:2em">德慧伽藍西南二十餘里，至孤山，有伽藍，尸羅跋陀羅<note place="inline">唐言戒賢</note>。論師論義得勝，捨邑建
<lb ed="B" n="0738a07"/>焉。竦一危峯，如窣堵波，置佛舍利。論師，三摩呾吒國之王族，婆羅門之種也。少好學，
<lb ed="B" n="0738a08"/>有風操，遊諸印度，詢求明哲。至此國那爛陀僧伽藍，遇護法菩薩，聞法信悟，請服染衣，諮
<lb ed="B" n="0738a09"/>以究竟之致，問以解脫之路，既窮至理，亦究微言，名擅當時，聲高異域。南印度有外道，探
<lb ed="B" n="0738a10"/>賾素隱，窮幽洞微，聞護法高名，起我慢深嫉，不阻山川，擊鼓求論，曰：「我，南印度之人也。
<lb ed="B" n="0738a11"/>承王國內有大論師，我雖不敏，願與詳議。」王曰：「有之，誠如議也。」乃命使臣請護法曰：
<lb ed="B" n="0738a12"/>「南印度有外道，不遠千里，來求較論，惟願降跡，赴集論場。」護法聞已，攝衣將往。門人戒
<lb ed="B" n="0738a13"/>賢者，後進之翹楚也，前進請曰：「何遽行乎？」護法曰：「自慧日潛暉，傳燈寂照，外道蟻聚，
<lb ed="B" n="0738a14"/>異學蜂飛，故我今者，將摧彼論。」戒賢曰：「恭聞餘論，敢摧異道。」護法知其俊也，因而允
<lb ed="B" n="0738a15"/>焉。是時戒賢年甫三十，眾輕其少，恐難獨任。護法知眾心之不平，乃解之曰：「有貴高明，
<pb ed="B" xml:id="B13.0080.0739a" n="0739a"/>
<lb ed="B" n="0739a01"/>無云齒歲。以今觀之，破彼必矣。」逮乎集論之日，遠近相趨，少長咸萃。外道弘闡大猷，盡
<lb ed="B" n="0739a02"/>其幽致；戒賢循理責實，深極幽玄。外道辭窮，蒙恥而退。王用酬德，封此邑城。論師辭
<lb ed="B" n="0739a03"/>曰：「染衣之士，事資知足，清淨自守，何以邑為？」王曰：「法王晦迹，智舟淪湑，不有旌別，
<lb ed="B" n="0739a04"/>無勵後學。為弘正法，願垂哀納。」論師辭不獲已，受此邑焉，便建伽藍，窮諸規矩，捨其邑
<lb ed="B" n="0739a05"/>戶，式修供養。</p></cb:div>
<lb ed="B" n="0739a06"/>
<lb ed="B" n="0739a07"/><cb:div type="other"><cb:mulu type="其他" level="3">伽耶城</cb:mulu><head>伽耶城</head>
<lb ed="B" n="0739a08"/><p xml:id="pB13p0739a0801" style="margin-left:0em;text-indent:2em">戒賢伽藍西南行四五十里，渡尼連禪河，至伽耶城，甚險固，少居人，唯婆羅門有千餘
<lb ed="B" n="0739a09"/>家，大<note n="0739014" resp="BuBian" place="foot text" type="orig">大<space quantity="1" unit="chars"/>宋本、南宋本作「太」；磧砂本、徑山本、石本、古本，中本作「本」。</note>僊人之祚胤也，王所不臣，眾咸宗敬。</p>
<lb ed="B" n="0739a10"/><p xml:id="pB13p0739a1001" style="margin-left:0em;text-indent:2em">城北<note n="0739015" resp="BuBian" place="foot text" type="orig">北<space quantity="1" unit="chars"/>石本、中本作「西北」。</note>三十餘里，有清泉，印度相傳謂之聖水，凡有飲濯，罪垢消除。</p>
<lb ed="B" n="0739a11"/><p xml:id="pB13p0739a1101" style="margin-left:0em;text-indent:2em">城西南<note n="0739016" resp="BuBian" place="foot text" type="orig">西南<space quantity="1" unit="chars"/>石本作「西」。</note>五六里至伽耶山，溪谷沓冥，峯巖危險，印度國俗稱曰靈山，自昔君王馭宇
<lb ed="B" n="0739a12"/>承統，化洽遠人，德隆前代，莫不登封而告成功。山頂上有石窣堵波，高百餘尺，無憂王之
<lb ed="B" n="0739a13"/>所建也，靈鑒潛被，神光時燭，昔如來於此演說寶雲等經。</p>
<lb ed="B" n="0739a14"/><p xml:id="pB13p0739a1401" style="margin-left:0em;text-indent:2em">伽耶山東南有窣堵波，迦葉波本生邑也。其南有二窣堵波，則伽耶迦葉波、捺地迦葉波
<lb ed="B" n="0739a15"/><note place="inline">舊日那提迦葉，訛也。洎諸迦葉例無波字，略也。</note>事火之處。</p></cb:div>
<pb ed="B" xml:id="B13.0080.0740a" n="0740a"/>
<lb ed="B" n="0740a01"/>
<lb ed="B" n="0740a02"/><cb:div type="other"><cb:mulu type="其他" level="3">前正覺山</cb:mulu><head>前正覺山</head>
<lb ed="B" n="0740a03"/><p xml:id="pB13p0740a0301" style="margin-left:0em;text-indent:2em">伽耶迦葉波事火東，渡大河，至鉢羅笈菩提山。<note place="inline">唐言前正覺山。如來將證正覺，先登此山，故云前
<lb ed="B" n="0740a04"/>正覺也。</note>如來勤求六歲，未成正覺，後捨苦行，示受乳糜，行自東北，遊目此山，有懷幽寂，欲
<lb ed="B" n="0740a05"/>證正覺。自東北岡登以至頂，地既震動，山又傾搖。山神惶懼，告菩薩曰：「此山者，非成正
<lb ed="B" n="0740a06"/>覺之<note n="0740a0601" resp="CBETA" type="add">福地也【CB】，<unclear></unclear><unclear></unclear><unclear></unclear>【補編】</note><app n="0740a0601"><lem wit="【CB】" resp="CBETA.maha">福地也</lem><rdg wit="【補編】"><unclear></unclear><unclear></unclear><unclear></unclear></rdg></app>。若止於此，入金剛定，地當震陷，山亦傾覆。」菩薩下自西南，止半崖中，背巖
<lb ed="B" n="0740a07"/>面澗，有大石室，菩薩即之，加趺坐焉，地又震動，山復傾搖。時淨居天空中唱曰：「此非如
<lb ed="B" n="0740a08"/>來成正覺處。自此西南十四五里，去苦行處不遠，有畢<note n="0740017" resp="BuBian" place="foot text" type="orig">畢<space quantity="1" unit="chars"/>麗本、石本作「卑」。</note>鉢羅樹，下有金剛座，去來諸佛
<lb ed="B" n="0740a09"/>咸於此座而成正覺，願當就彼。」菩薩方起，室中龍曰：「斯室清勝，可以證聖，唯願慈悲，勿
<lb ed="B" n="0740a10"/>有遺棄。」菩薩既知非取證所，為遂龍意，留影而去。<note place="inline">影在昔日，賢愚咸覩；洎於今時，或有得見也。</note>諸
<lb ed="B" n="0740a11"/>天前導，往菩提樹。逮乎無憂王之興也，菩薩登山上下之迹，皆樹旌表，建窣堵波，度量雖
<lb ed="B" n="0740a12"/>殊，靈應莫異，或花雨空中，或光照幽谷，每歲罷安居日，異方法俗登彼供養，信宿乃還。</p></cb:div>
<lb ed="B" n="0740a13"/>
<lb ed="B" n="0740a14"/><cb:div type="other"><cb:mulu type="其他" level="3">菩提樹垣</cb:mulu><head>菩提樹垣</head>
<lb ed="B" n="0740a15"/><p xml:id="pB13p0740a1501" style="margin-left:0em;text-indent:2em">前正覺山西南行十四五里，至菩提樹。周垣疊甎，崇峻險固。東西長，南北狹，周五百餘
<pb ed="B" xml:id="B13.0080.0741a" n="0741a"/>
<lb ed="B" n="0741a01"/>步。奇樹名花，連陰接影；細莎異草，彌漫緣被。正門東闢，對尼連禪河，南門接大花池，
<lb ed="B" n="0741a02"/>西阨險固，北門通大伽藍。壖垣內地聖迹相鄰，或窣堵波，或復精舍，並贍部洲諸國君王、
<lb ed="B" n="0741a03"/>大臣、豪族欽承遺教，建以記焉。</p>
<lb ed="B" n="0741a04"/><p xml:id="pB13p0741a0401" style="margin-left:0em;text-indent:2em">菩提樹垣正中，有金剛座。昔賢劫初成，與大地俱起，據三千大千世界之中，下極金
<lb ed="B" n="0741a05"/>輪，上侵地際，金剛所成，周百餘步，賢劫千佛坐之而入金剛定，故曰金剛座焉。證聖道所，
<lb ed="B" n="0741a06"/>亦曰道場。大地震動，獨無傾搖。是故如來將證正覺也，歷此四隅，地皆傾動，後至此處，
<lb ed="B" n="0741a07"/>安靜不傾。自入末劫，正法浸微，沙土彌覆，無復得見。佛涅槃後，諸國君王傳聞佛說金剛
<lb ed="B" n="0741a08"/>座量，遂以兩軀觀自在菩薩像，南北標界，東面而坐。聞諸耆舊曰：「此菩薩像身沒不見，佛
<lb ed="B" n="0741a09"/>法當盡。」今南隅菩薩沒過胸臆矣。</p>
<lb ed="B" n="0741a10"/><p xml:id="pB13p0741a1001" style="margin-left:0em;text-indent:2em">金剛座上菩提樹者，即畢<note n="0741018" resp="BuBian" place="foot text" type="orig">畢<space quantity="1" unit="chars"/>石本、中本作「卑」。</note>鉢羅之樹也。昔佛在世，高數百尺，屢經殘伐，猶高四五
<lb ed="B" n="0741a11"/>丈，佛坐其下成等正覺，因而謂之菩提樹焉。莖幹黃白，枝葉青翠，冬夏不凋，光鮮無變。
<lb ed="B" n="0741a12"/>每至如來涅槃之日，葉皆凋落，頃之復故。是日也，諸國君王，異方法俗，數千萬眾，不召而
<lb ed="B" n="0741a13"/>集，香水香乳，以溉以洗，於是奏音樂，列香花，燈炬繼日，競修供養。如來寂滅之後，無憂王
<lb ed="B" n="0741a14"/>之初嗣位也，信受衰道，毀佛遺迹，興發兵徒，躬臨翦伐，根莖枝葉，分寸斬截，次西數十步
<lb ed="B" n="0741a15"/>而積聚焉，令事火婆羅門燒以祠天，煙焰未靜，忽生兩樹，猛火之中，茂葉含翠，因而謂之灰
<pb ed="B" xml:id="B13.0080.0742a" n="0742a"/>
<lb ed="B" n="0742a01"/>菩提樹。無憂王覩異悔過，以香乳溉餘根，洎乎將旦，樹生如本。王見靈怪，重深欣慶，躬
<lb ed="B" n="0742a02"/>修供養，樂以忘歸。王妃素信外道，密遣使人，夜分之後，重伐其樹。無憂王旦將禮敬，惟
<lb ed="B" n="0742a03"/>見蘖株，深增悲慨，至誠祈請，香乳溉灌，不日還生，王深敬異，疊石周垣，其高十餘尺，今猶
<lb ed="B" n="0742a04"/>見在。近設賞迦王者，信受外道，毀嫉佛法，壞僧伽藍，伐菩提樹，掘至泉水，不盡根柢，乃
<lb ed="B" n="0742a05"/>縱火焚燒，以甘蔗汁沃之，欲其燋爛，絕滅遺萌。數月後，摩揭陀國補剌拏伐摩王，<note place="inline">唐言滿胄。</note>
<lb ed="B" n="0742a06"/>無憂王<note n="0742019" resp="BuBian" place="foot text" type="orig">無憂王<space quantity="1" unit="chars"/>石本作「影豎王」；古本、中本作「影堅王」。</note>之末孫也，聞而歎曰：「慧日已隱，惟餘佛樹，今復摧殘，生靈何覩！」舉身投地，
<lb ed="B" n="0742a07"/>哀感動物，以數千牛構乳而溉，經夜樹生，其高丈餘。恐後翦伐，周峙石垣，高二丈四尺。故
<lb ed="B" n="0742a08"/>今菩提樹隱於石壁，上出二<note n="0742020" resp="BuBian" place="foot text" type="orig">二<space quantity="1" unit="chars"/>麗本作「一」。</note>丈餘。</p>
<lb ed="B" n="0742a09"/><p xml:id="pB13p0742a0901" style="margin-left:0em;text-indent:2em">菩提樹東有精舍，高百六七十尺，下基面廣二十餘步，疊以青甎，塗以石灰，層龕皆有
<lb ed="B" n="0742a10"/>金像，四壁鏤作奇製，或連珠形，或天僊像，上置金銅阿摩落迦果。<note place="inline">亦謂寶瓶，又稱寶臺</note>。東
<lb ed="B" n="0742a11"/>面<note n="0742021" resp="BuBian" place="foot text" type="orig">東面<space quantity="1" unit="chars"/>石本作「東南」。</note>接為重閣，簷宇特起三層，榱柱棟梁，戶扉寮牖，金銀彫鏤以飾之，珠玉廁錯以填之，
<lb ed="B" n="0742a12"/>奧室邃宇，洞戶三重。外門左右各有龕室，左則觀自在菩薩像，右則慈氏菩薩像，白銀鑄
<lb ed="B" n="0742a13"/>成，高十餘尺。精舍故地，無憂王先建小精舍，後有婆羅門更廣建焉。初，有婆羅門，不信
<lb ed="B" n="0742a14"/>佛法，事大自在天，傳聞天神在雪<note n="0742022" resp="BuBian" place="foot text" type="orig">雪<space quantity="1" unit="chars"/>石本作「靈」。</note>山中，遂與其弟往求願焉。天曰：「凡諸願求，有福方
<lb ed="B" n="0742a15"/>果。非汝所祈，非我能遂。」婆羅門曰：「修何福可以遂心？」天曰：「欲植善種，求勝福田，菩
<pb ed="B" xml:id="B13.0080.0743a" n="0743a"/>
<lb ed="B" n="0743a01"/>提樹者，證佛果處也，宜時速返，往菩提樹，建大精舍，穿大水池，興諸供養，所願當遂。」婆
<lb ed="B" n="0743a02"/>羅門受天命，發大信心，相率而返，兄建精舍，弟鑿水池，於是廣修供養，勤求心願，後皆果
<lb ed="B" n="0743a03"/>遂，為王大臣，凡得祿賞，皆入檀捨。精舍既成，招募工人，欲圖如來初成佛像。曠以歲月，
<lb ed="B" n="0743a04"/>無人應召。久之，有婆羅門來告眾曰：「我善圖寫如來妙相。」眾曰：「今將造像，夫何所須？」
<lb ed="B" n="0743a05"/>曰：「香泥耳。宜置精舍之中，并一燈照我，入已，堅閉其戶，六月後乃可開門。」時諸僧眾皆
<lb ed="B" n="0743a06"/>如其命。尚餘四日，未滿六月，眾咸駭異，開以觀之。見精舍內佛像儼然，結加趺坐，右足
<lb ed="B" n="0743a07"/>居上，左手斂，右手垂，東面而坐，肅然如在，座高四尺二寸，廣丈二尺五寸，像高丈一尺五
<lb ed="B" n="0743a08"/>寸，兩膝相去八尺八寸，兩肩六尺二寸，相好具足，慈顏若真，惟右乳上塗瑩未周。既不見
<lb ed="B" n="0743a09"/>人，方驗神鑒，眾咸悲歎，殷勤請知。有一沙門，宿心淳質，乃感夢見往婆羅門而告曰：「我
<lb ed="B" n="0743a10"/>是慈氏菩薩，恐工人之思不測聖容，故我躬來圖寫佛像。垂右手者，昔如來之將證佛果，天
<lb ed="B" n="0743a11"/>魔來嬈，地神告至，其一先出，助佛降魔，如來告曰：『汝勿憂怖，吾以忍力，降彼必矣。』魔王
<lb ed="B" n="0743a12"/>曰：『誰為明證？』如來乃垂手指地，言：『此有證。』是時第二地神踊出作證，故今像手倣昔
<lb ed="B" n="0743a13"/>下垂。」眾知靈鑒，莫不悲感。於是乳上未周，填廁眾寶，珠纓寶冠，奇珍交飾。設賞迦王伐菩
<lb ed="B" n="0743a14"/>提樹已，欲毀此像，既覩慈顏，心不安忍，回駕將返，命宰臣曰：「宜除此佛像，置大自在天
<lb ed="B" n="0743a15"/>形。」宰臣受旨，懼而歎曰：「毀佛像則歷劫招殃，違王命乃喪身滅族，進退若此，何所宜
<pb ed="B" xml:id="B13.0080.0744a" n="0744a"/>
<lb ed="B" n="0744a01"/>行！」乃召信心以為役使，遂於像前橫壘甎壁，心慙冥闇，又置明燈，甎壁之前畫自在天。功
<lb ed="B" n="0744a02"/>成報命，王聞心懼，舉身生皰，肌膚攫裂，居未久之，便喪沒矣。宰臣馳返，毀除障壁，時經
<lb ed="B" n="0744a03"/>多日，燈猶不滅。像今尚在，神功不虧。既處奧室，燈炬相繼，欲覩慈顏，莫由審察，必於晨
<lb ed="B" n="0744a04"/>朝持大明鏡，引光內照，乃覩靈相，夫有見者，自增悲感。</p>
<lb ed="B" n="0744a05"/><p xml:id="pB13p0744a0501" style="margin-left:0em;text-indent:2em">如來以印度吠舍佉月後半八日成等正覺，當此三月八日也。上座部則吠舍佉月後半
<lb ed="B" n="0744a06"/>十五日成等正覺，當此三月十五日也。是時如來年三十矣。或曰年三十五矣。</p>
<lb ed="B" n="0744a07"/><p xml:id="pB13p0744a0701" style="margin-left:0em;text-indent:2em">菩提樹北有佛經行之處。如來成正覺已，不起於座，七日寂定。其起也，至菩提樹北，
<lb ed="B" n="0744a08"/>七日經行，東西<note n="0744023" resp="BuBian" place="foot text" type="orig">東西<space quantity="1" unit="chars"/>石本、古本、中本作「南北」。</note>往來，行十餘步，異花隨迹，十有八文。後人於此壘甎為基，高餘三尺。
<lb ed="B" n="0744a09"/>聞之土俗<note n="0744024" resp="BuBian" place="foot text" type="orig">之土俗<space quantity="1" unit="chars"/>金陵本作「諸先志」；石本、古本、中本作「之土俗」，今據改。</note>曰：此聖迹基表人命之修短也，先發誠願，後乃度量，隨壽修短，數有增減。</p>
<lb ed="B" n="0744a10"/><p xml:id="pB13p0744a1001" style="margin-left:0em;text-indent:2em">經行基北，道左<note n="0744025" resp="BuBian" place="foot text" type="orig">左<space quantity="1" unit="chars"/>麗本作「右」。</note>，磐石上，大精舍中，有佛像，舉目上望。昔者，如來於此七日觀菩
<lb ed="B" n="0744a11"/>提樹，目不暫捨。為報樹恩，故此瞻望。</p>
<lb ed="B" n="0744a12"/><p xml:id="pB13p0744a1201" style="margin-left:0em;text-indent:2em">菩提樹西不遠，大精舍中，有鍮石佛像，飾以奇珍，東面而立。前有青石，奇文異彩，是
<lb ed="B" n="0744a13"/>昔如來初成正覺，梵王起七寶堂，帝釋建七寶座，佛於其上七日思惟，放異光明，照菩提樹。
<lb ed="B" n="0744a14"/>去聖悠遠，寶變為石。</p>
<lb ed="B" n="0744a15"/><p xml:id="pB13p0744a1501" style="margin-left:0em;text-indent:2em">菩提樹南不遠，有窣堵波，高百餘尺，無憂王之所建也。菩薩既濯尼連河，將趣菩提
<pb ed="B" xml:id="B13.0080.0745a" n="0745a"/>
<lb ed="B" n="0745a01"/>樹，竊自惟念何以為座，尋自發明當須淨草。天帝釋化其身為刈草人，荷而逐路。菩薩謂
<lb ed="B" n="0745a02"/>曰：「所荷之草頗能惠耶？」化人聞命，恭以草奉，菩薩受已，執而前進。</p>
<lb ed="B" n="0745a03"/><p xml:id="pB13p0745a0301" style="margin-left:0em;text-indent:2em">受草東北不遠，有窣堵波，是菩薩將證佛果，青雀、羣鹿呈祥之處。印度休徵，斯為嘉
<lb ed="B" n="0745a04"/>應，故淨居天隨順世間，羣從飛繞，效靈顯聖。</p>
<lb ed="B" n="0745a05"/><p xml:id="pB13p0745a0501" style="margin-left:0em;text-indent:2em">菩提樹東，大路左右，各一窣堵波，是魔王嬈菩薩處也。菩薩將證佛果，魔王勸受輪王，
<lb ed="B" n="0745a06"/>策說不行，殷憂而返。魔王之女請往誘焉，菩薩威神，衰變冶容，扶羸策杖，相攜而退。</p>
<lb ed="B" n="0745a07"/><p xml:id="pB13p0745a0701" style="margin-left:0em;text-indent:2em">菩提樹西北，精舍中，有迦葉波佛像，既稱靈聖，時放光明。聞諸先記曰：若人至誠，旋
<lb ed="B" n="0745a08"/>繞七周，在所生處，得宿命智。</p>
<lb ed="B" n="0745a09"/><p xml:id="pB13p0745a0901" style="margin-left:0em;text-indent:2em">迦葉波佛精舍西北二甎室，各有地神之像。昔者如來將成正覺，一報魔至，一為佛證。
<lb ed="B" n="0745a10"/>後人念功，圖形旌德。</p>
<lb ed="B" n="0745a11"/><p xml:id="pB13p0745a1101" style="margin-left:0em;text-indent:2em">菩提樹垣西北<note n="0745026" resp="BuBian" place="foot text" type="orig">西北<space quantity="1" unit="chars"/>麗本作「西」。</note>不遠，有窣堵波，謂鬱金香，高四十餘尺，漕矩吒國商主之所建也。昔
<lb ed="B" n="0745a12"/>漕矩吒國有大商主，宗事天神，祠求福利，輕蔑佛法，不信因果。其後將諸商侶，貿遷有無，
<lb ed="B" n="0745a13"/>汎舟南海，遭風失路，波濤飄浪，時經三歲，資糧罄竭，糊口不充。同舟之人朝不謀夕，戮力
<lb ed="B" n="0745a14"/>同志念所事天，心慮已勞，冥功不濟。俄見大山，崇崖峻嶺，兩日聯暉，重明照朗<note n="0745027" resp="BuBian" place="foot text" type="orig">照朗<space quantity="1" unit="chars"/>石本、中本作「燭曜」。</note>。時諸
<lb ed="B" n="0745a15"/>商侶更相慰曰：「我曹有福，遇此大山，宜於中止，得自安樂。」商主曰：「非山也，乃摩竭魚
<pb ed="B" xml:id="B13.0080.0746a" n="0746a"/>
<lb ed="B" n="0746a01"/>耳。崇崖峻嶺，鬚鬣<note n="0746028" resp="BuBian" place="foot text" type="orig">鬚鬣<space quantity="1" unit="chars"/>金陵本作「鬐鬣」；慧琳一切經音義（卷八二）及麗本作「鬚鬣」，今據改。</note>也；兩日聯暉，眼光也。」言聲未靜，舟帆飄湊。於是商主告諸侶
<lb ed="B" n="0746a02"/>曰：「我聞觀自在菩薩於諸危厄能施安樂，宜各志誠，稱其名字。」遂即同聲，歸命稱念。崇
<lb ed="B" n="0746a03"/>山既隱，兩日亦沒。俄見沙門，威儀庠序，杖錫凌虛，而來拯溺，不踰時而至本國矣。因即
<lb ed="B" n="0746a04"/>信心貞固，求福不回，建窣堵波，式修供養，以鬱金香泥而周塗上下。既發信心，率其同志，
<lb ed="B" n="0746a05"/>躬禮聖迹，觀菩提樹。未暇言歸，已淹晦朔。商侶同遊，更相謂曰：「山川悠間，鄉國遼遠，
<lb ed="B" n="0746a06"/>昔所建立窣堵波者，我曹在此，誰其灑掃？」言訖，旋繞至此，忽見有窣堵波，駭其由致，即
<lb ed="B" n="0746a07"/>前瞻察，乃本國所建窣堵波也。故今印度因以鬱金為名。</p>
<lb ed="B" n="0746a08"/><p xml:id="pB13p0746a0801" style="margin-left:0em;text-indent:2em">菩提樹垣東南隅，尼拘律樹側，窣堵波傍有精舍，中作佛坐像。昔如來初證佛果，大梵
<lb ed="B" n="0746a09"/>天王於此勸請轉妙法輪。</p>
<lb ed="B" n="0746a10"/><p xml:id="pB13p0746a1001" style="margin-left:0em;text-indent:2em">菩提樹垣內，四隅皆有一大窣堵波。在昔如來受吉祥草已，趣菩提樹，先歷四隅，大地
<lb ed="B" n="0746a11"/>震動，至金剛座，方得安靜。</p>
<lb ed="B" n="0746a12"/><p xml:id="pB13p0746a1201" style="margin-left:0em;text-indent:2em">樹垣之內，聖迹鱗次，差難遍舉。</p></cb:div>
<lb ed="B" n="0746a13"/>
<lb ed="B" n="0746a14"/><cb:div type="other"><cb:mulu type="其他" level="3">菩提樹垣附近</cb:mulu><head>菩提樹垣附近</head>
<lb ed="B" n="0746a15"/><p xml:id="pB13p0746a1501" style="margin-left:0em;text-indent:2em">菩提樹垣外，西南窣堵波，奉乳糜二牧女故宅。其側窣堵波，牧女於此煮糜。次此<note n="0746029" resp="BuBian" place="foot text" type="orig">次此<space quantity="1" unit="chars"/>異本作「次北」。</note>
<pb ed="B" xml:id="B13.0080.0747a" n="0747a"/>
<lb ed="B" n="0747a01"/>窣堵波，如來受糜處也。</p>
<lb ed="B" n="0747a02"/><p xml:id="pB13p0747a0201" style="margin-left:0em;text-indent:2em">菩提樹垣<note n="0747030" resp="BuBian" place="foot text" type="orig">樹垣<space quantity="1" unit="chars"/>金陵本作「樹」；麗本作「樹垣」，今據改。</note>南門外有大池，周七百餘步，清瀾澄鏡，龍魚潛宅，婆羅門兄弟承大自在
<lb ed="B" n="0747a03"/>天命之所鑿也。次南一池，在昔如來初成正覺，方欲浣濯，天帝釋為佛化成。池西有大石，
<lb ed="B" n="0747a04"/>佛浣衣已，方欲曝曬，天帝釋自大雪山持來也。其側窣堵波，如來於此納故衣。次南林中
<lb ed="B" n="0747a05"/>窣堵波，如來受貧老母施故衣處。</p>
<lb ed="B" n="0747a06"/><p xml:id="pB13p0747a0601" style="margin-left:0em;text-indent:2em">帝釋化池東林中，有目支鄰陀龍王池，其水清黑，其味甘美。西岸有小精舍，中作佛
<lb ed="B" n="0747a07"/>像。昔如來初成正覺，於此宴坐，七日入定。時此龍王警衛如來，即以其身繞佛七帀，化出
<lb ed="B" n="0747a08"/>多頭，俯垂為蓋。故池東岸有其室焉。</p>
<lb ed="B" n="0747a09"/><p xml:id="pB13p0747a0901" style="margin-left:0em;text-indent:2em">目支鄰陀龍池東，林中精舍有佛羸瘦之像。其側有經行之所，長七十餘步，南北各有
<lb ed="B" n="0747a10"/>畢<note n="0747031" resp="BuBian" place="foot text" type="orig">畢<space quantity="1" unit="chars"/>麗本、石本、中本作「卑」。以下同。</note>鉢羅樹。故今士俗，諸有嬰疾，香油塗像，多蒙除差。是菩薩修苦行處。如來為伏外
<lb ed="B" n="0747a11"/>道，又受魔請，於是苦行六年，日食一麻一麥，形容憔悴，膚體羸瘠，經行往來，攀樹後起<note n="0747032" resp="BuBian" place="foot text" type="orig">後起<space quantity="1" unit="chars"/>宋本、南宋本、磧砂本、徑山本、石本作「後起處」。</note>。</p>
<lb ed="B" n="0747a12"/><p xml:id="pB13p0747a1201" style="margin-left:0em;text-indent:2em">菩薩苦行畢鉢羅樹側有窣堵波，是阿若憍陳如等五人住處。初，太子之捨家也，仿偟
<lb ed="B" n="0747a13"/>山澤，棲息林泉，時淨飯王乃命五人隨瞻侍焉。太子既修苦行，憍陳如等亦即勤求。</p>
<lb ed="B" n="0747a14"/><p xml:id="pB13p0747a1401" style="margin-left:0em;text-indent:2em">憍陳如等住處東南有窣堵波，菩薩入尼連禪那河沐浴之處。河側不遠，菩薩於此受食
<lb ed="B" n="0747a15"/>乳糜。其側窣堵波，二長者獻<g ref="#CB00595"/>蜜處。佛在樹下結加趺坐，寂然宴默，受解脫樂，過七日
<pb ed="B" xml:id="B13.0080.0748a" n="0748a"/>
<lb ed="B" n="0748a01"/>後，方從定起。時二商主行次林外，而彼林神告商主曰：「釋種太子今在此中，初證佛果，心
<lb ed="B" n="0748a02"/>凝寂定，四十九日未有所食，隨有奉上，獲大善利。」時二商主各持行資<g ref="#CB00595"/>蜜奉上，世尊納受。</p>
<lb ed="B" n="0748a03"/><p xml:id="pB13p0748a0301" style="margin-left:0em;text-indent:2em">長者獻<g ref="#CB00595"/>側有窣堵波，四天王奉鉢處。商主既獻<g ref="#CB00595"/>蜜，世尊思以何器受之。時四天王
<lb ed="B" n="0748a04"/>從四方來，各持金鉢，而以奉上。世尊默然，而不納受，以為出家不宜此器。四天王捨金
<lb ed="B" n="0748a05"/>鉢，奉銀鉢，乃至頗胝、瑠璃、馬腦、車渠、真珠等鉢，世尊如是皆不為受。四天王各還宮，奉
<lb ed="B" n="0748a06"/>持石鉢，紺青映徹，重以進獻。世尊斷彼此故，而總受之，次第重壘，按為一鉢，故其外則有
<lb ed="B" n="0748a07"/>四際焉。</p>
<lb ed="B" n="0748a08"/><p xml:id="pB13p0748a0801" style="margin-left:0em;text-indent:2em">四天王獻鉢側不遠，有窣堵波，如來為母說法處也。如來既成正覺，稱天人師，其母摩
<lb ed="B" n="0748a09"/>耶自天宮降於此處，世尊隨機示教利喜。其側涸池岸有窣堵波，在昔如來現諸神變化有緣
<lb ed="B" n="0748a10"/>處。</p>
<lb ed="B" n="0748a11"/><p xml:id="pB13p0748a1101" style="margin-left:0em;text-indent:2em">現神變側有窣堵波，如來度優婁頻螺迦葉波三兄弟及千門人處。如來方垂善導，隨應
<lb ed="B" n="0748a12"/>降伏，時優婁頻螺迦葉波五百門人請受佛教，迦葉波曰：「吾亦與爾俱返迷途。」於是相從來
<lb ed="B" n="0748a13"/>至佛所。如來告曰：「棄鹿皮衣，捨祭火具。」時諸梵志恭承聖教，以其服用投尼連河。捺地
<lb ed="B" n="0748a14"/>迦葉波見諸祭器隨流漂泛，與其門人候兄動靜，既見改轍，亦隨染衣。伽耶迦葉波與二百
<lb ed="B" n="0748a15"/>門人聞其兄之捨法也，亦至佛所，願修梵行。</p>
<pb ed="B" xml:id="B13.0080.0749a" n="0749a"/>
<lb ed="B" n="0749a01"/><p xml:id="pB13p0749a0101" style="margin-left:0em;text-indent:2em">度迦葉波兄弟西北窣堵波，是如來伏迦葉波所事火龍處。如來將化其人，先伏所宗，
<lb ed="B" n="0749a02"/>乃止梵志火龍之室。夜分已後，龍吐煙焰，佛既入定，亦起火光，其室洞然，猛燄炎熾。諸
<lb ed="B" n="0749a03"/>梵志師恐火害佛，莫不奔赴，悲號愍惜，優婁頻螺迦葉波謂其徒曰：「以今觀之，未必火也，
<lb ed="B" n="0749a04"/>當是沙門伏火龍耳。」如來乃以火龍盛置鉢中，清旦持示外道門人。其側窣堵波，五百獨覺
<lb ed="B" n="0749a05"/>同入涅槃處也。</p>
<lb ed="B" n="0749a06"/><p xml:id="pB13p0749a0601" style="margin-left:0em;text-indent:2em">目支鄰陀龍池南窣堵波，迦葉波救如來溺水處也。迦葉兄弟時推神通<note n="0749033" resp="BuBian" place="foot text" type="orig">神通<space quantity="1" unit="chars"/>宋本、南宋本、磧砂本、徑山本、石本作「神道」。</note>，遠近仰德，
<lb ed="B" n="0749a07"/>黎庶歸心。世尊方導迷徒，大權攝化，興布密雲，降注暴雨，周佛所居，令獨無水。迦葉是
<lb ed="B" n="0749a08"/>時見此雲雨，謂門人曰：「沙門住處將不漂溺？」泛舟來救，乃見世尊履水如地，蹈河中流，
<lb ed="B" n="0749a09"/>水分沙見。迦葉見已，心伏而退。</p>
<lb ed="B" n="0749a10"/><p xml:id="pB13p0749a1001" style="margin-left:0em;text-indent:2em">菩提樹垣東門外二三里，有盲龍室。此龍者，殃累宿積，報受生盲。如來自前正覺山
<lb ed="B" n="0749a11"/>欲趣菩提樹，途次室側，龍眼忽明，乃見菩薩將趣佛樹，謂菩薩曰：「仁今不久當成正覺。我
<lb ed="B" n="0749a12"/>眼盲冥，于茲已久，有佛興世，我眼輒明，賢劫之中，過去三佛出興世時，已得明視。仁今至
<lb ed="B" n="0749a13"/>此，我眼忽開，以故知之，當成佛矣。」</p>
<lb ed="B" n="0749a14"/><p xml:id="pB13p0749a1401" style="margin-left:0em;text-indent:2em">菩薩樹垣東門側有窣堵波，魔王怖菩薩之處。初，魔王知菩薩將成正覺也，誘亂不遂，
<lb ed="B" n="0749a15"/>憂惶無賴，集諸神眾，齊整魔軍，治兵振旅，將脅菩薩。于是風雨飄注，雷電晦冥，縱火飛
<pb ed="B" xml:id="B13.0080.0750a" n="0750a"/>
<lb ed="B" n="0750a01"/>煙，揚沙激石，備矛楯之具，極弦矢之用。菩薩于是入大慈定，凡厥兵仗變為蓮華。魔軍怖
<lb ed="B" n="0750a02"/>駭，奔馳退散。其側不遠有二窣堵波，帝釋、梵王之所建也。</p>
<lb ed="B" n="0750a03"/><p xml:id="pB13p0750a0301" style="margin-left:0em;text-indent:2em">菩提樹北門外摩訶菩提僧伽藍，其先僧伽羅國王之所建也。庭宇六院，觀閣三層，周
<lb ed="B" n="0750a04"/>堵<note n="0750034" resp="BuBian" place="foot text" type="orig">堵<space quantity="1" unit="chars"/>金陵本作「垣」；各本皆作「堵」，今據改。</note>垣牆高三四丈，極工人之妙，窮丹青之飾。至於佛像，鑄以金銀，凡厥莊嚴，廁以珍
<lb ed="B" n="0750a05"/>寶。諸窣堵波高廣妙飾，中有如來舍利，其骨舍利大如手指節，光潤鮮白，皎徹中外；其肉
<lb ed="B" n="0750a06"/>舍利如大真珠，色帶紅縹。每歲至如來大神變月滿之日，出示眾人。<note place="inline">即印度十二月三十日，當此
<lb ed="B" n="0750a07"/>正月十五日也。</note>此時也，或放光，或雨花。僧徒減千人，習學大乘上座部法，律儀清肅，戒行貞
<lb ed="B" n="0750a08"/>明。昔者，南海僧伽羅國，其王淳信佛法，發自天然。有族弟出家，想佛聖迹，遠遊印度，寓
<lb ed="B" n="0750a09"/>諸伽藍，咸輕邊鄙。於是返迹本國，王躬遠迎，沙門悲耿，若不能言。王曰：「將何所負，若
<lb ed="B" n="0750a10"/>此殷憂？」沙門曰：「憑恃<note n="0750035" resp="BuBian" place="foot text" type="orig">憑恃<space quantity="1" unit="chars"/>金陵本「憑」字上有「我」字；麗本無，今據改。</note>國威，遊方問道，覉旅異域，載罹寒暑，動遭凌辱，語見譏誚，
<lb ed="B" n="0750a11"/>負斯憂恥，詎得歡心？」王曰：「若是者何謂也？」曰：「誠願大王福田為意，於諸印度建立伽
<lb ed="B" n="0750a12"/>藍，既旌聖迹，又擅高名，福資先王，恩及後嗣。」曰：「斯事甚美，聞之何晚？」於是以國中重
<lb ed="B" n="0750a13"/>寶獻印度王。王既納貢，義存懷遠，謂使臣曰：「我今將何持報來命？」使臣曰：「僧伽羅王
<lb ed="B" n="0750a14"/>稽首印度大吉祥王！大王威德遠振，惠澤遐被，下土沙門欽風慕化，敢遊上國，展敬聖迹，
<lb ed="B" n="0750a15"/>寓諸伽藍，莫之見館，艱辛已極，蒙恥而歸。竊圖遠謀，貽範來葉<note n="0750036" resp="BuBian" place="foot text" type="orig">葉<space quantity="1" unit="chars"/>宋本、南宋本、磧砂本、徑山本、舊麗本作「業」。</note>，於諸印度建一伽藍，使
<pb ed="B" xml:id="B13.0080.0751a" n="0751a"/>
<lb ed="B" n="0751a01"/>客遊乞士，息肩有所，兩國交歡，行人無替。」王曰：「如來潛化，遺風斯在，聖迹之所，任取一
<lb ed="B" n="0751a02"/>焉。」使者奉辭報命，羣臣拜賀，遂乃集諸沙門，評議建立。沙門曰：「菩提樹者，去來諸佛咸
<lb ed="B" n="0751a03"/>此證聖，考之異議，無出此謀。」於是捨國珍寶，建此伽藍，以其國僧而修供養，乃刻銅為記
<lb ed="B" n="0751a04"/>曰：「夫周給無私，諸佛至教；惠濟有緣，先聖明訓。今我小子丕承王業，式建伽藍，用旌聖
<lb ed="B" n="0751a05"/>迹，福資祖考，惠被黎元。唯我國僧而得自在，及有國人亦同僧例。傳之後嗣，永永無窮。」
<lb ed="B" n="0751a06"/>故此伽藍多執師子國僧也。</p>
<lb ed="B" n="0751a07"/><p xml:id="pB13p0751a0701" style="margin-left:0em;text-indent:2em">菩提樹南十餘里，聖迹相鄰，難以備舉。每歲苾芻解雨安居，四方法俗百千萬眾，七日
<lb ed="B" n="0751a08"/>七夜，持香花，鼓音樂，遍遊林中，禮拜供養。印度僧徒依佛聖教，皆以室羅伐拏月前半一
<lb ed="B" n="0751a09"/>日入雨安居，當此五月十六日；以頞溼縛庾闍月後半十五日解雨安居，當此八月十五日。
<lb ed="B" n="0751a10"/>印度月名，依星而建，古今不易，諸部無差。良以方言未融，傳譯有謬，分時計月，致斯乖
<lb ed="B" n="0751a11"/>異，故以四月十六日入安居，七月十五日解安居也。</p></cb:div></cb:div></cb:div>
<lb ed="B" n="0751a12"/>
<lb ed="B" n="0751a13"/>
<lb ed="B" n="0751a14"/>
<lb ed="B" n="0751a15"/>
<pb ed="B" xml:id="B13.0080.0752a" n="0752a"/>
<lb ed="B" n="0752a01"/>
<lb ed="B" n="0752a02"/>
<lb ed="B" n="0752a03"/>
<lb ed="B" n="0752a04"/>
<lb ed="B" n="0752a05"/>
<lb ed="B" n="0752a06"/>
<lb ed="B" n="0752a07"/>
<lb ed="B" n="0752a08"/>
<lb ed="B" n="0752a09"/>
<lb ed="B" n="0752a10"/>
<lb ed="B" n="0752a11"/>
<lb ed="B" n="0752a12"/>
<lb ed="B" n="0752a13"/>
<lb ed="B" n="0752a14"/>
<lb ed="B" n="0752a15"/>
<pb ed="B" xml:id="B13.0080.0753a" n="0753a"/>
<lb ed="B" n="0753a01"/>
<lb ed="B" n="0753a02"/>
<lb ed="B" n="0753a03"/>
<lb ed="B" n="0753a04"/>
<lb ed="B" n="0753a05"/>
<lb ed="B" n="0753a06"/>
<lb ed="B" n="0753a07"/>
<lb ed="B" n="0753a08"/>
<lb ed="B" n="0753a09"/>
<lb ed="B" n="0753a10"/>
<lb ed="B" n="0753a11"/>
<lb ed="B" n="0753a12"/>
<lb ed="B" n="0753a13"/>
<lb ed="B" n="0753a14"/>
<lb ed="B" n="0753a15"/>
<pb ed="B" xml:id="B13.0080.0754a" n="0754a"/>
<lb ed="B" n="0754a01"/>
<lb ed="B" n="0754a02"/>
</body></text></TEI>