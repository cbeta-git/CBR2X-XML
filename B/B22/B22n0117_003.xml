<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="B22n0117">
<teiHeader>
	<fileDesc>
		<titleStmt>
			<title>Supplement to the Dazangjing, Electronic version, No. 117 三藏法數</title>
			<title xml:lang="zh-Hant">大藏經補編數位版, No. 117 三藏法數</title>
			<author>一如等編　丁福保重校</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>38卷</extent>
		<publicationStmt>
			<idno type="CBETA">
				<idno type="canon">B</idno>.<idno type="vol">22</idno>.<idno type="no">117</idno>
			</idno>
			<distributor>
				<name>中華電子佛典協會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2020-05-29 15:45:48 +0800</date>
		</publicationStmt>
		<sourceDesc>
			<bibl>
				<title level="s">Supplement to the Dazangjing</title>
				<title level="s" xml:lang="zh-Hant">大藏經補編</title>
				<title level="m" xml:lang="zh-Hant">三藏法數</title>
			</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Input by CBETA(first version), Input by CBETA(second version)</p>
			<p xml:lang="zh-Hant" cb:type="ly">CBETA 人工輸入（版本一），CBETA 人工輸入（版本二）</p>
		</projectDesc>
		<editorialDecl>
			<punctuation resp="orig"><p>原書標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【補編】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
			</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2015-09-17">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">法數</cb:mulu><cb:mulu type="其他" level="2">二</cb:mulu><cb:div type="other"><cb:div type="other">
<milestone unit="juan" n="3"/>
<lb ed="B" n="0147c15"/><cb:mulu type="卷" n="3"></cb:mulu><entry><form>【論有二種】（出阿毘達磨大毘婆沙論）</form>
<lb ed="B" n="0147c16"/><cb:def><p xml:id="pB22p0147c1601" style="margin-left:1em">論即辯明之義。謂造論者。或發明佛說大
<lb ed="B" n="0147c17"/>小二乘諸經之奧義。或發明自宗之道。辯證
<lb ed="B" n="0147c18"/>他宗之非。故曰論也。一立自宗。立自宗者。立
<pb ed="B" xml:id="B22.0117.0148a" n="0148a"/>
<lb ed="B" n="0148a01"/>自家之本宗也。謂如善說法者。立善說法宗。
<lb ed="B" n="0148a02"/>惡說法者。立惡說法宗。應理論者。立應理論
<lb ed="B" n="0148a03"/>宗。分別論者。立分別論宗也。二遮他宗。遮他
<lb ed="B" n="0148a04"/>宗者。遮止他家所立之宗也。謂如善說法者。
<lb ed="B" n="0148a05"/>遮惡說法宗。惡說法者。遮善說法宗。應理論
<lb ed="B" n="0148a06"/>者。遮分別論宗。分別論者。遮應理論宗也。</p></cb:def></entry>
<lb ed="B" n="0148a07"/><entry><form>【二種語】（出涅槃經）</form><cb:def><p xml:id="pB22p0148a0708" style="margin-left:1em" cb:place="inline">一世語。謂如來
<lb ed="B" n="0148a08"/>為諸聲聞緣覺。說於世間有為之法。名為世
<lb ed="B" n="0148a09"/>語。二出世語。謂如來為諸菩薩。說出世間無
<lb ed="B" n="0148a10"/>為之法。名為出世語。</p></cb:def></entry>
<lb ed="B" n="0148a11"/><entry><form>【二種愛語】（出大智度論）</form><cb:def><p xml:id="pB22p0148a1110" style="margin-left:1em" cb:place="inline">一隨意愛
<lb ed="B" n="0148a12"/>語。謂菩薩為憐憫眾生。故隨順其意而為說
<lb ed="B" n="0148a13"/>法。是名隨意愛語。二隨所愛法為說。謂菩薩
<lb ed="B" n="0148a14"/>隨順眾生所愛樂法而為宣說。論云。菩薩若
<lb ed="B" n="0148a15"/>已得道。隨所應度而為說法。如高心富人。為
<lb ed="B" n="0148a16"/>讚布施。是人愛著名聲福德故。心則喜樂。是
<lb ed="B" n="0148a17"/>名隨所愛法為說。</p></cb:def></entry>
<lb ed="B" n="0148a18"/><entry><form>【二句】（出翻譯名義）</form><cb:def><p xml:id="pB22p0148a1808" style="margin-left:1em" cb:place="inline">句即句逗也。又
<pb ed="B" xml:id="B22.0117.0148b" n="0148b"/>
<lb ed="B" n="0148b01"/>眾語和合成句。謂如來所說之經。必由文以
<lb ed="B" n="0148b02"/>載其義。由義以成其文。文義相成。是為句也。
<lb ed="B" n="0148b03"/>一文句。文即字也。依類象形為字。形聲相稱
<lb ed="B" n="0148b04"/>曰文。謂一切契經。皆以文為身。文成語為句。
<lb ed="B" n="0148b05"/>詮顯其義。必藉於文。是為文句。二義句。義即
<lb ed="B" n="0148b06"/>義理。謂一切契經。皆詮義理。然義必依文而
<lb ed="B" n="0148b07"/>得顯。文因義而能成。裁斷其文。必由乎義。是
<lb ed="B" n="0148b08"/>為義句。</p></cb:def></entry>
<lb ed="B" n="0148b09"/><entry><form>【二義】（出圓覺經略疏）</form><cb:def><p xml:id="pB22p0148b0909" style="margin-left:1em" cb:place="inline">一了義。謂諸
<lb ed="B" n="0148b10"/>大乘經宣說勝義。如煩惱即菩提。生死即涅
<lb ed="B" n="0148b11"/>槃之類。皆究竟顯了。名為了義。二不了義。謂
<lb ed="B" n="0148b12"/>諸經中宣說世俗等事。或說厭離生死。欣求
<lb ed="B" n="0148b13"/>涅槃等種種。文句差別。不為究竟顯了。名不
<lb ed="B" n="0148b14"/>了義。</p></cb:def></entry>
<lb ed="B" n="0148b15"/><entry><form>【二决定義】（出楞嚴經）</form><cb:def><p xml:id="pB22p0148b1509" style="margin-left:1em" cb:place="inline">决定者。斷然
<lb ed="B" n="0148b16"/>不易之謂。如來令阿難甄別真妄。一以審因
<lb ed="B" n="0148b17"/>心果覺之異同。一以審煩惱根本之生起。故
<lb ed="B" n="0148b18"/>有二種决定義也。一審因心果覺。佛語阿難。
<pb ed="B" xml:id="B22.0117.0148c" n="0148c"/>
<lb ed="B" n="0148c01"/>若欲捐捨小乘。入佛知見。應當審觀因地發
<lb ed="B" n="0148c02"/>心。與果地覺。為同為異者。蓋為阿難不知眾
<lb ed="B" n="0148c03"/>生本具之因心。即如來所證之果覺。如來所
<lb ed="B" n="0148c04"/>證之果覺。即眾生本具之因心。故令其諦審
<lb ed="B" n="0148c05"/>觀察。决定知因心果覺。本來不異也。若能即
<lb ed="B" n="0148c06"/>此不異之心。而為立行進修之本。則無上菩
<lb ed="B" n="0148c07"/>提。決定成就矣。（梵語菩提。華言道。）二審
<lb ed="B" n="0148c08"/>煩惱根本。佛令阿難審詳煩惱根本。發業潤
<lb ed="B" n="0148c09"/>生。誰作誰受者。蓋為阿難不知煩惱根本隨
<lb ed="B" n="0148c10"/>所作業妄受生死。無解脫時。是故令其審觀
<lb ed="B" n="0148c11"/>詳察。決定知煩惱體性。及所作之業所受之
<lb ed="B" n="0148c12"/>報。本來虛幻不實也。若能窮此顛倒之源。則
<lb ed="B" n="0148c13"/>正行成立。而無上涅槃。決定可證也。（梵語
<lb ed="B" n="0148c14"/>涅槃。華言滅度。）</p></cb:def></entry>
<lb ed="B" n="0148c15"/><entry><form>【二請】（出華嚴經疏）</form><cb:def><p xml:id="pB22p0148c1508" style="margin-left:1em" cb:place="inline">一言請。言請者。
<lb ed="B" n="0148c16"/>謂以言說而請問也。即華嚴第一會三昧品
<lb ed="B" n="0148c17"/>中。普賢菩薩以言重請下之三品是也。（三
<lb ed="B" n="0148c18"/>品者。世界成就品。華藏世界品。毘盧遮那品
<pb ed="B" xml:id="B22.0117.0149a" n="0149a"/>
<lb ed="B" n="0149a01"/>也。）二念請。念請者。謂不興言說。唯以念想
<lb ed="B" n="0149a02"/>而請問也。即第二會如來名號品中。世尊知
<lb ed="B" n="0149a03"/>諸菩薩心之所念。為現神通等。是名念請。</p></cb:def></entry>
<lb ed="B" n="0149a04"/><entry><form>【二答】（出華嚴經疏）</form><cb:def><p xml:id="pB22p0149a0408" style="margin-left:1em" cb:place="inline">一言答。謂華嚴
<lb ed="B" n="0149a05"/>經第一會至第八會。各有請問。皆以言說而
<lb ed="B" n="0149a06"/>答。是名言答。二示相答。謂華嚴經第九會。入
<lb ed="B" n="0149a07"/>法界品初起六十句。問如來自入師子頻申
<lb ed="B" n="0149a08"/>三昧。現相而答。蓋佛心自在。不待興言。佛力
<lb ed="B" n="0149a09"/>殊勝。現相能答。是名示相答。（頻申。奮迅貌。）</p></cb:def></entry>
<lb ed="B" n="0149a10"/><entry><form>【二食】（出法華文句）</form><cb:def><p xml:id="pB22p0149a1008" style="margin-left:1em" cb:place="inline">一法喜食。謂聞
<lb ed="B" n="0149a11"/>法懽喜。即得增長善根。資益慧命。猶世間之
<lb ed="B" n="0149a12"/>食。能養諸根。支持其命。是名法喜食。二禪悅
<lb ed="B" n="0149a13"/>食。謂以禪法資其心神。而得禪定之樂。即得
<lb ed="B" n="0149a14"/>增長善根。資益慧命。猶世間之食。能養諸根。
<lb ed="B" n="0149a15"/>支持其命。是名禪悅食。</p></cb:def></entry>
<lb ed="B" n="0149a16"/><entry><form>【二種觀】（出禪要呵欲經）</form><cb:def><p xml:id="pB22p0149a1610" style="margin-left:1em" cb:place="inline">觀即定心
<lb ed="B" n="0149a17"/>運想之謂也。修行之人。未得正定。於不淨法
<lb ed="B" n="0149a18"/>猶生染心。故作此二觀。遺其著心也。一死屍
<pb ed="B" xml:id="B22.0117.0149b" n="0149b"/>
<lb ed="B" n="0149b01"/>臭爛不淨觀。謂修行之人。於閑靜處運心觀
<lb ed="B" n="0149b02"/>想。死屍臭爛不淨之相。心生厭惡。我身不淨。
<lb ed="B" n="0149b03"/>亦復如是。云何著是色欲。貪求無厭。況命如
<lb ed="B" n="0149b04"/>電逝。須臾難保。一息不來。與彼何異。由觀臭
<lb ed="B" n="0149b05"/>爛不淨。而貪著之心自息。是為死屍臭爛不
<lb ed="B" n="0149b06"/>淨觀。二聞法憶想分別觀。謂修行之人。雖聞
<lb ed="B" n="0149b07"/>法要。未有空慧。貪愛因緣。熾然未息。故須憶
<lb ed="B" n="0149b08"/>想自身。以骨為柱。以肉為泥。毛髮爪齒。皮膜
<lb ed="B" n="0149b09"/>筋血。聚以為身。飢寒失調。百骸俱苦。分別身
<lb ed="B" n="0149b10"/>分。無一堅固。由此憶想分別觀。而貪著之心
<lb ed="B" n="0149b11"/>自息。是為聞法憶想分別觀。</p></cb:def></entry>
<lb ed="B" n="0149b12"/><entry><form>【二種觀法】（出占察經）</form><cb:def><p xml:id="pB22p0149b1209" style="margin-left:1em" cb:place="inline">一唯識觀。謂
<lb ed="B" n="0149b13"/>於一切時一切處。隨身口意所有作業。知惟
<lb ed="B" n="0149b14"/>自心。於念念間。悉以三觀觀察所起之心。是
<lb ed="B" n="0149b15"/>名唯識觀。（三觀者。空觀。假觀。中觀也。）二
<lb ed="B" n="0149b16"/>實相觀。實相即理也。謂思惟心性。無生無滅。
<lb ed="B" n="0149b17"/>不住見聞覺知。於念念間。悉以三觀觀於本
<lb ed="B" n="0149b18"/>心所具實相之理。是名實相觀。</p></cb:def></entry>
<pb ed="B" xml:id="B22.0117.0149c" n="0149c"/>
<lb ed="B" n="0149c01"/><entry><form>【二見】（出涅槃經）</form><cb:def><p xml:id="pB22p0149c0107" style="margin-left:1em" cb:place="inline">一住地分見。謂十
<lb ed="B" n="0149c02"/>住等菩薩。破一品無明之惑。顯一分三德。從
<lb ed="B" n="0149c03"/>淺至深。故名住地分見。（三德者。法身德。般
<lb ed="B" n="0149c04"/>若德。解脫德也。）二究竟無見。謂等覺菩薩。
<lb ed="B" n="0149c05"/>斷最後品微細無明之惑淨盡無餘。即登妙
<lb ed="B" n="0149c06"/>覺果佛之位。本有性德。一時究竟顯現。更無
<lb ed="B" n="0149c07"/>所見。故名究竟無見。</p></cb:def></entry>
<lb ed="B" n="0149c08"/><entry><form>【二見】（出涅槃經）</form><cb:def><p xml:id="pB22p0149c0807" style="margin-left:1em" cb:place="inline">一相貌見。謂因彼
<lb ed="B" n="0149c09"/>形相狀貌而見。如人遠見烟起。便言見火。雖
<lb ed="B" n="0149c10"/>不見火。亦非虛妄。是名相貌見。二了了見。謂
<lb ed="B" n="0149c11"/>人眼根清淨不壞。自觀掌中阿摩勒果。了了
<lb ed="B" n="0149c12"/>分明。菩薩見於菩提涅槃之果。亦復如是。是
<lb ed="B" n="0149c13"/>名了了見。（梵語阿摩勒。翻譯名義不翻。言
<lb ed="B" n="0149c14"/>其樹葉似棗。花白而小。果如胡桃。味酸甜。可
<lb ed="B" n="0149c15"/>入藥。梵語菩提。華言道。梵語涅槃。華言滅度。
<lb ed="B" n="0149c16"/>）</p></cb:def></entry>
<lb ed="B" n="0149c17"/><entry><form>【無明二義】（出起信論疏）</form><cb:def><p xml:id="pB22p0149c1710" style="margin-left:1em" cb:place="inline">一無體即
<lb ed="B" n="0149c18"/>空義。謂無明之惑。皆依眾生妄心違於真如
<pb ed="B" xml:id="B22.0117.0150a" n="0150a"/>
<lb ed="B" n="0150a01"/>而起。妄境元空。體本不有。故云無體即空義。
<lb ed="B" n="0150a02"/>二有用成事義。謂無明雖無自體。而能成辦
<lb ed="B" n="0150a03"/>世間出世間一切事業。故云有用成事義。</p></cb:def></entry>
<lb ed="B" n="0150a04"/><entry><form>【二種熏】（出翻譯名義）</form><cb:def><p xml:id="pB22p0150a0409" style="margin-left:1em" cb:place="inline">熏。資熏。擊發
<lb ed="B" n="0150a05"/>之義也。蓋言第八識。雖含藏一切善惡種子。
<lb ed="B" n="0150a06"/>若無染淨二緣熏發。則不能成染淨等事。如
<lb ed="B" n="0150a07"/>穀麥等種。雖有生芽之能。若不得水土資熏。
<lb ed="B" n="0150a08"/>芽亦不生。故名熏也。（第八識。即藏識也。）
<lb ed="B" n="0150a09"/>一熏習。熏即熏發。習即數習。謂數習染淨之
<lb ed="B" n="0150a10"/>緣。熏發心體而成染淨等事。故名熏習。二資
<lb ed="B" n="0150a11"/>熏。資猶助也。謂現對塵境所起之心。及諸惑
<lb ed="B" n="0150a12"/>相資熏發而成染淨等事。故名資熏。</p></cb:def></entry>
<lb ed="B" n="0150a13"/><entry><form>【二種生死】（出唯識論）</form><cb:def><p xml:id="pB22p0150a1309" style="margin-left:1em" cb:place="inline">一分段生死。
<lb ed="B" n="0150a14"/>分即分限。段即形段。謂六道眾生。隨其業力
<lb ed="B" n="0150a15"/>所感果報。身則有長有短。命則有壽有夭。而
<lb ed="B" n="0150a16"/>皆流轉生死。故名分段生死。（六道者。天道。
<lb ed="B" n="0150a17"/>人道。修羅道。餓鬼道。畜生道。地獄道也。）二
<lb ed="B" n="0150a18"/>變易生死。因移果易。名為變易。謂聲聞緣覺
<pb ed="B" xml:id="B22.0117.0150b" n="0150b"/>
<lb ed="B" n="0150b01"/>菩薩。雖離三界內分段生死。而有方便等土
<lb ed="B" n="0150b02"/>變易生死。如初位為因。後位為果。又後位為
<lb ed="B" n="0150b03"/>因。後後位為果。以其因移果易。故名變易生
<lb ed="B" n="0150b04"/>死。（方便土者。修戒定慧方便之道。得生其
<lb ed="B" n="0150b05"/>中。在方便土。）</p></cb:def></entry>
<lb ed="B" n="0150b06"/><entry><form>【二女】（出涅槃經）</form><cb:def><p xml:id="pB22p0150b0607" style="margin-left:1em" cb:place="inline">如來為諸眾生。但
<lb ed="B" n="0150b07"/>欣生惡死。而不知出離之方。故以二女喻之。
<lb ed="B" n="0150b08"/>蓋二女行止共俱。不相棄捨。亦猶生必有死。
<lb ed="B" n="0150b09"/>死必有生。未嘗暫離也。一功德天。經云。如有
<lb ed="B" n="0150b10"/>女人。入於他舍。主即問言。汝字何等。答言。我
<lb ed="B" n="0150b11"/>身即是功德大天。又問。為何所作。答言。我所
<lb ed="B" n="0150b12"/>至處。能與種種金銀等寶。聞已。懽喜敬愛。禮
<lb ed="B" n="0150b13"/>拜供養。此喻凡夫貪生。亦猶舍主貪愛財寶。
<lb ed="B" n="0150b14"/>而愛是女也。二黑闇女。經云。復見一女。其貌
<lb ed="B" n="0150b15"/>醜陋。多諸垢膩。主即問言。汝字何等。答言。我
<lb ed="B" n="0150b16"/>字黑闇。又問。為何所作。答言。我所行處。能令
<lb ed="B" n="0150b17"/>其家所有財寶一切衰耗。聞已。持刀作如是
<lb ed="B" n="0150b18"/>言。汝若不去。當斷汝命。答言。汝甚愚癡。無有
<pb ed="B" xml:id="B22.0117.0150c" n="0150c"/>
<lb ed="B" n="0150c01"/>智慧。汝之家中所供養者。即是我姊。我常與
<lb ed="B" n="0150c02"/>姊。進止共俱。汝若驅我。亦當驅彼。主人還入。
<lb ed="B" n="0150c03"/>問功德天。實為是否。天言。實是我妹。行住共
<lb ed="B" n="0150c04"/>俱。未曾相離。我常利益。彼常衰耗。若愛我者。
<lb ed="B" n="0150c05"/>亦應愛彼。若厭彼者。亦應厭我。此喻凡夫。但
<lb ed="B" n="0150c06"/>知惡死。而不知生亦當惡。若惡其死。須惡其
<lb ed="B" n="0150c07"/>生。生死俱惡。方為有智。所謂有智。主人二俱
<lb ed="B" n="0150c08"/>不受也。</p></cb:def></entry>
<lb ed="B" n="0150c09"/><entry><form>【二種破著】（出大智度論）</form><cb:def><p xml:id="pB22p0150c0910" style="margin-left:1em" cb:place="inline">一破欲著。
<lb ed="B" n="0150c10"/>謂人於好色多起貪欲。若觀色是無常不淨
<lb ed="B" n="0150c11"/>等。則不生貪著之心。而得解脫之樂。是名破
<lb ed="B" n="0150c12"/>欲著。二破見著。謂人雖觀色無常不淨。猶尚
<lb ed="B" n="0150c13"/>著法生見。若能了達色相本空。則不起於分
<lb ed="B" n="0150c14"/>別之見。是名破見著。</p></cb:def></entry>
<lb ed="B" n="0150c15"/><entry><form>【二解脫】（出寶性論）</form><cb:def><p xml:id="pB22p0150c1508" style="margin-left:1em" cb:place="inline">謂諸眾生。常為
<lb ed="B" n="0150c16"/>業繩所縛。不能脫離。若解其縛。即得自在。故
<lb ed="B" n="0150c17"/>名解脫。一性淨解脫。謂眾生性本清淨。而無
<lb ed="B" n="0150c18"/>繫縛染污之相。是名性淨解脫也。二障盡解
<pb ed="B" xml:id="B22.0117.0151a" n="0151a"/>
<lb ed="B" n="0151a01"/>脫。謂眾生由煩惱之惑。障蔽聖道。不得出離。
<lb ed="B" n="0151a02"/>若離此障。即得自在。是名障盡解脫也。</p></cb:def></entry>
<lb ed="B" n="0151a03"/><entry><form>【二解脫】（出華嚴經疏）</form><cb:def><p xml:id="pB22p0151a0309" style="margin-left:1em" cb:place="inline">一有為解脫。
<lb ed="B" n="0151a04"/>謂有作之戒。依師作法而受。如法而持。則能
<lb ed="B" n="0151a05"/>防非止惡。離諸惑業之縛。故名有為解脫。二
<lb ed="B" n="0151a06"/>無為解脫。謂無作之戒。性自清淨。體本無為。
<lb ed="B" n="0151a07"/>雖持戒法。無持犯相。心體既空。罪性亦泯。故
<lb ed="B" n="0151a08"/>名無為解脫。</p></cb:def></entry>
<lb ed="B" n="0151a09"/><entry><form>【二解脫】（出成實論）</form><cb:def><p xml:id="pB22p0151a0908" style="margin-left:1em" cb:place="inline">一慧解脫。謂以
<lb ed="B" n="0151a10"/>智慧。斷除無明惑業之縛而得解脫。故名慧
<lb ed="B" n="0151a11"/>解脫。二心解脫。謂因此心。離於貪愛之縛而
<lb ed="B" n="0151a12"/>得解脫。故名心解脫。</p></cb:def></entry>
<lb ed="B" n="0151a13"/><entry><form>【二斷】（出地持經）</form><cb:def><p xml:id="pB22p0151a1307" style="margin-left:1em" cb:place="inline">一緣縛斷。謂但斷
<lb ed="B" n="0151a14"/>心中之惑。則於外塵境不起貪嗔。於境雖緣。
<lb ed="B" n="0151a15"/>不生染著。故名緣縛斷。二不生斷。謂得法空
<lb ed="B" n="0151a16"/>之時。能令三途惡道苦果。永更不生。故名不
<lb ed="B" n="0151a17"/>生斷。（三途者。刀途。血途。火途也。）</p></cb:def></entry>
<lb ed="B" n="0151a18"/><entry><form>【二種護持事】（出地藏十輪經）</form><cb:def><p xml:id="pB22p0151a1812" style="margin-left:1em" cb:place="inline">一護
<pb ed="B" xml:id="B22.0117.0151b" n="0151b"/>
<lb ed="B" n="0151b01"/>持佛種。佛種者。佛之種性也。謂諸佛菩薩以
<lb ed="B" n="0151b02"/>大悲心。紹隆佛種。令諸眾生捨俗出家。剃髮
<lb ed="B" n="0151b03"/>染衣。修行聖道。使無斷絕也。二護持正法。正
<lb ed="B" n="0151b04"/>法者。即四諦等真正之法也。謂諸佛菩薩以
<lb ed="B" n="0151b05"/>大悲心。護持如來正法。使一切邪魔外道。無
<lb ed="B" n="0151b06"/>能惱亂。令諸眾生正信樂聞。弘通流布。利益
<lb ed="B" n="0151b07"/>無窮也。（四諦者。苦諦。集諦。滅諦。道諦也。）</p></cb:def></entry>
<lb ed="B" n="0151b08"/><entry><form>【二教】（出華嚴孔目）</form><cb:def><p xml:id="pB22p0151b0808" style="margin-left:1em" cb:place="inline">一化教通內外
<lb ed="B" n="0151b09"/>眾。謂如來一代施化之教。通被內眾受道弟
<lb ed="B" n="0151b10"/>子。及外眾在俗之人。皆令依之修行。出離生
<lb ed="B" n="0151b11"/>死之苦。故名化教通內外眾。二制教唯內眾。
<lb ed="B" n="0151b12"/>謂如來說諸律儀。專為禁制內眾受道弟子。
<lb ed="B" n="0151b13"/>令其如法受持。成就聖果。故名制教唯內眾。</p></cb:def></entry>
<lb ed="B" n="0151b14"/><entry><form>【華嚴為諸教本有二】（出華嚴經疏）</form>
<lb ed="B" n="0151b15"/><cb:def><p xml:id="pB22p0151b1501" style="margin-left:1em">華嚴。即大方廣佛華嚴經也。如來出現於世。
<lb ed="B" n="0151b16"/>初說此經而後演說漸頓諸法者。蓋大小漸
<lb ed="B" n="0151b17"/>次諸教。皆從此華嚴性海流出。故此經能統
<lb ed="B" n="0151b18"/>攝該括。以為諸教之本也。一為開漸之本。開
<pb ed="B" xml:id="B22.0117.0151c" n="0151c"/>
<lb ed="B" n="0151c01"/>謂開設。漸即漸次。即三乘之教也。佛初說華
<lb ed="B" n="0151c02"/>嚴根本一乘圓教。諸大菩薩信解證入如來
<lb ed="B" n="0151c03"/>智慧。時有三乘權淺之機。難預法會。如聾若
<lb ed="B" n="0151c04"/>盲。不信不解。不順不入。故盧舍那佛。脫珍御
<lb ed="B" n="0151c05"/>服。著弊垢衣。乃開三乘漸次隨宜之教。令彼
<lb ed="B" n="0151c06"/>聲聞緣覺及權教菩薩。開解成熟。故華嚴為
<lb ed="B" n="0151c07"/>開漸之本也。（三乘者。聲聞乘。緣覺乘。菩薩
<lb ed="B" n="0151c08"/>乘也。梵語盧舍那。華言淨滿。）二為攝末之
<lb ed="B" n="0151c09"/>本。攝謂收攝。末即支末。即前三乘教也。佛既
<lb ed="B" n="0151c10"/>為諸小乘之機。說三乘法。既成熟已。最後令
<lb ed="B" n="0151c11"/>其悟入佛慧。故大乘同性經云。所有聲聞法。
<lb ed="B" n="0151c12"/>辟支佛法。菩薩法。諸佛法。如是一切諸法。皆
<lb ed="B" n="0151c13"/>悉流入毘盧遮那智藏大海。故華嚴為攝末
<lb ed="B" n="0151c14"/>之本也。（梵語毘盧遮那。華言光明徧照。亦
<lb ed="B" n="0151c15"/>云徧一切處。）</p></cb:def></entry>
<lb ed="B" n="0151c16"/><entry><form>【印師二教】（出華嚴經疏）</form><cb:def><p xml:id="pB22p0151c1610" style="margin-left:1em" cb:place="inline">印師二教
<lb ed="B" n="0151c17"/>者。唐初印法師。立此二教也。一屈曲教。謂釋
<lb ed="B" n="0151c18"/>迦如來所說之經。逐其機性。隨計破著。方便
<pb ed="B" xml:id="B22.0117.0152a" n="0152a"/>
<lb ed="B" n="0152a01"/>委曲。令物生解。如涅槃經雖說圓通一極之
<lb ed="B" n="0152a02"/>理。或對權顯實。或會異歸同之類。是名屈曲
<lb ed="B" n="0152a03"/>教。（對權顯實者。對藏通別三教之權。以顯
<lb ed="B" n="0152a04"/>圓教一乘之實也。會異歸同者。會三教之異。
<lb ed="B" n="0152a05"/>歸圓教之同也。）二平道教。謂盧舍那所說
<lb ed="B" n="0152a06"/>之經。隨其法性平等而說。如華嚴經雖有隨
<lb ed="B" n="0152a07"/>諸眾生各別調伏。皆是稱性善巧。一時頓演。
<lb ed="B" n="0152a08"/>是名平道教。（梵語盧舍那。華言淨滿。即報
<lb ed="B" n="0152a09"/>身佛也。）</p></cb:def></entry>
<lb ed="B" n="0152a10"/><entry><form>【曇讖二教】（出華嚴經疏）</form><cb:def><p xml:id="pB22p0152a1010" style="margin-left:1em" cb:place="inline">曇讖二教
<lb ed="B" n="0152a11"/>者。西秦曇牟讖三藏。立此二教也。一半字教。
<lb ed="B" n="0152a12"/>半字教者。謂聲聞藏談理未徧。若字之有半
<lb ed="B" n="0152a13"/>也。二滿字教。滿字教者。謂菩薩藏談理滿足。
<lb ed="B" n="0152a14"/>若字之圓滿也。</p></cb:def></entry>
<lb ed="B" n="0152a15"/><entry><form>【遠師二教】（出華嚴經疏）</form><cb:def><p xml:id="pB22p0152a1510" style="margin-left:1em" cb:place="inline">遠師二教
<lb ed="B" n="0152a16"/>者。隋朝遠法師。立此二教也。一漸教。漸教者。
<lb ed="B" n="0152a17"/>謂約漸悟之機。大由小起。所設具有三乘之
<lb ed="B" n="0152a18"/>教也。（三乘者。聲聞乘。緣覺乘。菩薩乘也。）
<pb ed="B" xml:id="B22.0117.0152b" n="0152b"/>
<lb ed="B" n="0152b01"/>二頓教。頓教者。謂約頓機。直入於大。不由於
<lb ed="B" n="0152b02"/>小。頓令得悟也。</p></cb:def></entry>
<lb ed="B" n="0152b03"/><entry><form>【劉<note n="0152b0301" resp="CBETA" type="add">虬【CB】，蚪【補編】</note><app n="0152b0301"><lem wit="【CB】" resp="CBETA.maha">虬</lem><rdg wit="【補編】">蚪</rdg></app>二教】（出華嚴經疏）</form><cb:def><p xml:id="pB22p0152b0311" style="margin-left:1em" cb:place="inline">劉<note n="0152b0302" resp="CBETA" type="add">虬【CB】，蚪【補編】</note><app n="0152b0302"><lem wit="【CB】" resp="CBETA.maha">虬</lem><rdg wit="【補編】">蚪</rdg></app>二教
<lb ed="B" n="0152b04"/>者。齊朝隱士劉<note n="0152b0401" resp="CBETA" type="add">虬【CB】，蚪【補編】</note><app n="0152b0401"><lem wit="【CB】" resp="CBETA.maha">虬</lem><rdg wit="【補編】">蚪</rdg></app>。諳達釋書。亦立二教也。一
<lb ed="B" n="0152b05"/>漸教。謂始自鹿苑。終於雙樹。所說之經。從小
<lb ed="B" n="0152b06"/>至大。故名漸教。二頓教。謂佛最初說華嚴經。
<lb ed="B" n="0152b07"/>如日初出。先照高山。故名頓教。</p></cb:def></entry>
<lb ed="B" n="0152b08"/><entry><form>【二種無心約教】（出宗鏡錄）</form><cb:def><p xml:id="pB22p0152b0811" style="margin-left:1em" cb:place="inline">約即要
<lb ed="B" n="0152b09"/>約。亦依約之義。謂如來之教。本離心緣言說
<lb ed="B" n="0152b10"/>之相。眾生依教而修。捨離妄著之心。安住真
<lb ed="B" n="0152b11"/>實之理。則於聖道自然成就。故云。千經萬論。
<lb ed="B" n="0152b12"/>莫不說離身心。破於執著。是也。一澄湛令無。
<lb ed="B" n="0152b13"/>謂諸眾生。若能攝念安禪。澄神靜慮。能令定
<lb ed="B" n="0152b14"/>體湛然。不為妄塵所撓。是名澄湛令無。二當
<lb ed="B" n="0152b15"/>體是無。謂諸眾生。直了心源本寂。法亦無生。
<lb ed="B" n="0152b16"/>以一念起處。了不可得。是名當體是無。</p></cb:def></entry>
<lb ed="B" n="0152b17"/><entry><form>【二宗釋題】（出天台四教儀集註并華
<lb ed="B" n="0152b18"/>嚴經疏）</form><cb:def><p xml:id="pB22p0152b1804" style="margin-left:1em" cb:place="inline">二宗釋題者。謂天台賢首二宗。
<pb ed="B" xml:id="B22.0117.0152c" n="0152c"/>
<lb ed="B" n="0152c01"/>解釋諸經題目。有通別能所之不同也。一天
<lb ed="B" n="0152c02"/>台通別釋題。陳隋間。天台智者大師。凡解一
<lb ed="B" n="0152c03"/>經題目。必以通別二義而判釋之。如妙法蓮
<lb ed="B" n="0152c04"/>華經上之四字是別。別在此經故。經之一字
<lb ed="B" n="0152c05"/>是通。通於一切諸經故。餘經亦然。是為天台
<lb ed="B" n="0152c06"/>通別釋題。二賢首能所釋題。唐朝賢首國師。
<lb ed="B" n="0152c07"/>凡解一經題目。必以能詮之文所詮之義而
<lb ed="B" n="0152c08"/>判釋之。如大方廣佛華嚴經上之六字。是所
<lb ed="B" n="0152c09"/>詮。經之一字。是能詮。餘經亦然。是為賢首能
<lb ed="B" n="0152c10"/>所釋題。</p></cb:def></entry>
<lb ed="B" n="0152c11"/><entry><form>【二種立題】（出法華文句）</form><cb:def><p xml:id="pB22p0152c1110" style="margin-left:1em" cb:place="inline">二種立題
<lb ed="B" n="0152c12"/>者。謂凡諸經題目。有佛自立者。有結集經家
<lb ed="B" n="0152c13"/>之所立者。一佛自立。佛自立者。謂諸經題目。
<lb ed="B" n="0152c14"/>有佛自立。如金剛經云。是經名為金剛般若
<lb ed="B" n="0152c15"/>波羅蜜。以是名字。汝當奉持。是也。二經家立。
<lb ed="B" n="0152c16"/>經家立者。謂佛入滅後。諸經題目。有阿難等
<lb ed="B" n="0152c17"/>結集之人所立。如妙法蓮華等經是也。（梵
<lb ed="B" n="0152c18"/>語阿難。華言慶喜。）</p></cb:def></entry>
<pb ed="B" xml:id="B22.0117.0153a" n="0153a"/>
<lb ed="B" n="0153a01"/><entry><form>【二攝】（出淨名經疏）</form><cb:def><p xml:id="pB22p0153a0108" style="margin-left:1em" cb:place="inline">一折伏攝折。即
<lb ed="B" n="0153a02"/>折挫。伏即摧伏。謂六道眾生。於三界中。貪著
<lb ed="B" n="0153a03"/>五欲。流轉生死。卒難度脫。故如來說諸善惡
<lb ed="B" n="0153a04"/>果報。及以地獄等種種苦切之言。折伏其心
<lb ed="B" n="0153a05"/>而攝受之。是名折伏攝。（六道者。天道。人道。
<lb ed="B" n="0153a06"/>修羅道。餓鬼道。畜生道。地獄道也。三界者。欲
<lb ed="B" n="0153a07"/>界。色界。無色界也。五欲者。色欲。聲欲。香欲。味
<lb ed="B" n="0153a08"/>欲。觸欲也。）二調伏攝。調即調治。謂調伏見
<lb ed="B" n="0153a09"/>思煩惱及根本無明之惑。皆順正理。心心寂
<lb ed="B" n="0153a10"/>滅。不令再起。是名調伏攝。</p></cb:def></entry>
<lb ed="B" n="0153a11"/><entry><form>【二種入】（出金剛三昧經）</form><cb:def><p xml:id="pB22p0153a1110" style="margin-left:1em" cb:place="inline">一理入。謂
<lb ed="B" n="0153a12"/>眾生深信本有真性。不一不異。不有不無。無
<lb ed="B" n="0153a13"/>己無他。凡聖不二。寂靜無為。無有分別。因此
<lb ed="B" n="0153a14"/>深信。能入於理。是名理入。二行入。行即依理
<lb ed="B" n="0153a15"/>起修之行。謂行此行時。心不傾倚。無念無求。
<lb ed="B" n="0153a16"/>安住不動。猶如大地。因行入理。是名行入。</p></cb:def></entry>
<lb ed="B" n="0153a17"/><entry><form>【二詮】（出宗鏡錄）</form><cb:def><p xml:id="pB22p0153a1707" style="margin-left:1em" cb:place="inline">一遮詮。遮即止其
<lb ed="B" n="0153a18"/>所非。詮即能詮名字。謂如諸經所說真如妙
<pb ed="B" xml:id="B22.0117.0153b" n="0153b"/>
<lb ed="B" n="0153b01"/>性。每云不生不滅。不垢不淨。無因無果。無相
<lb ed="B" n="0153b02"/>無為。非凡非聖。非性非相等。皆是遣非蕩跡。
<lb ed="B" n="0153b03"/>絕相祛情。是名遮詮。（祛音驅。逐也。除也。）
<lb ed="B" n="0153b04"/>二表詮。表即顯其所是。謂如諸經所說。知見
<lb ed="B" n="0153b05"/>覺照。靈鑒光明。朗朗昭昭。堂堂寂寂等。是名
<lb ed="B" n="0153b06"/>表詮。</p></cb:def></entry>
<lb ed="B" n="0153b07"/><entry><form>【二羯磨】（出四分律）</form><cb:def><p xml:id="pB22p0153b0708" style="margin-left:1em" cb:place="inline">梵語羯磨。華言
<lb ed="B" n="0153b08"/>作法。謂比丘有罪。各共面對秉法。自首其罪
<lb ed="B" n="0153b09"/>也。一治罪羯磨。謂比丘有犯戒者。大眾作法。
<lb ed="B" n="0153b10"/>治定其罪。是名治罪羯磨也。二成善羯磨。謂
<lb ed="B" n="0153b11"/>比丘有犯戒罪。許容對眾首露。其罪得滅。成
<lb ed="B" n="0153b12"/>就善根。是名成善羯磨也。</p></cb:def></entry>
<lb ed="B" n="0153b13"/><entry><form>【二羯磨】（出毘尼母論）</form><cb:def><p xml:id="pB22p0153b1309" style="margin-left:1em" cb:place="inline">一永擯羯磨。
<lb ed="B" n="0153b14"/>梵語羯磨。華言作法。謂佛在世時。若比丘犯
<lb ed="B" n="0153b15"/>罪。不自見過。其性剛強。永無改悔。即作法白
<lb ed="B" n="0153b16"/>眾。隨即擯黜。盡此一身。不復再同僧事。是名
<lb ed="B" n="0153b17"/>永擯羯磨。二調伏羯磨。謂比丘犯法。未曾懺
<lb ed="B" n="0153b18"/>悔。凡飲食坐起語言一切僧事。皆不得與眾
<pb ed="B" xml:id="B22.0117.0153c" n="0153c"/>
<lb ed="B" n="0153c01"/>共。而使其心調停折伏。自能知過改悔。求僧
<lb ed="B" n="0153c02"/>懺罪。不復更作。是名調伏羯磨。</p></cb:def></entry>
<lb ed="B" n="0153c03"/><entry><form>【二種却魔法】（出修習止觀坐禪法要）</form>
<lb ed="B" n="0153c04"/><cb:def><p xml:id="pB22p0153c0401" style="margin-left:1em">謂坐禪之人。正定未發。多有魔事。心生驚
<lb ed="B" n="0153c05"/>怖。破壞善根。若能端心正念。則邪不干正。魔
<lb ed="B" n="0153c06"/>自滅謝。故有二種却魔之法也。一修止却魔。
<lb ed="B" n="0153c07"/>謂坐禪之人。修定之時。或見父母兄弟。諸佛
<lb ed="B" n="0153c08"/>形像。一切可愛之境。令人樂著。或見師子虎
<lb ed="B" n="0153c09"/>狼羅剎。一切可畏之形。令人怖懼。即當了達
<lb ed="B" n="0153c10"/>此是諸魔惑亂之相。悉皆虛誑。不喜不怖。而
<lb ed="B" n="0153c11"/>唯息心寂靜。則彼當自滅。是為修止却魔。（
<lb ed="B" n="0153c12"/>梵語羅剎。華言速疾鬼。）二修觀却魔。謂坐
<lb ed="B" n="0153c13"/>禪之人。修定之時。於諸魔境。修止却之不去。
<lb ed="B" n="0153c14"/>即當反觀。能見之心。無有處所。彼何所惱。如
<lb ed="B" n="0153c15"/>是觀時。尋當謝滅。若遲遲不去。但當正心。勿
<lb ed="B" n="0153c16"/>喜勿懼。則正定現前。彼當自滅。是為修觀却
<lb ed="B" n="0153c17"/>魔。</p></cb:def></entry>
<lb ed="B" n="0153c18"/><entry><form>【二等】（出宗鏡錄）</form><cb:def><p xml:id="pB22p0153c1807" style="margin-left:1em" cb:place="inline">一斷等。謂佛極解
<pb ed="B" xml:id="B22.0117.0154a" n="0154a"/>
<lb ed="B" n="0154a01"/>脫道初發起時。一切眾生所有無明之惑。一
<lb ed="B" n="0154a02"/>時究竟頓斷。此舉如來望眾生界。無有一法
<lb ed="B" n="0154a03"/>而非清淨。故名斷等。二得等。謂佛初成道。得
<lb ed="B" n="0154a04"/>滿始覺之時。一切眾生始覺之智。皆得滿足。
<lb ed="B" n="0154a05"/>此舉眾生望佛世尊。所有無明等惑。皆悉清
<lb ed="B" n="0154a06"/>淨。無所障礙。故名得等。</p></cb:def></entry>
<lb ed="B" n="0154a07"/><entry><form>【二殊勝】（出楞嚴經）</form><cb:def><p xml:id="pB22p0154a0708" style="margin-left:1em" cb:place="inline">此言觀音菩薩。
<lb ed="B" n="0154a08"/>極證圓通。十方普應。上同諸佛。下合羣生。妙
<lb ed="B" n="0154a09"/>用超越。故云殊勝。一上合諸佛本覺妙心。本
<lb ed="B" n="0154a10"/>覺妙心。即諸佛本然覺了妙明真心也。謂菩
<lb ed="B" n="0154a11"/>薩極證寂滅。十方圓明。體同諸佛。故能起同
<lb ed="B" n="0154a12"/>體大慈。與眾生樂。顯應十方。現身說法。聖凡
<lb ed="B" n="0154a13"/>等度。有願必從。是為殊勝。二下合眾生同一
<lb ed="B" n="0154a14"/>悲仰。謂菩薩所證圓通之理。與眾生本有之
<lb ed="B" n="0154a15"/>心。迷悟雖殊。體元不二。故能起同體大悲。拔
<lb ed="B" n="0154a16"/>眾生苦。冥應十方。等施無畏。設有所求。隨願
<lb ed="B" n="0154a17"/>滿足。是為殊勝。</p></cb:def></entry>
<lb ed="B" n="0154a18"/><entry><form>【二種清淨】（出華嚴經隨疏演義鈔）</form>
<pb ed="B" xml:id="B22.0117.0154b" n="0154b"/>
<lb ed="B" n="0154b01"/><cb:def><p xml:id="pB22p0154b0101" style="margin-left:1em">一自性清淨。謂眾生真如心體。性本清淨。無
<lb ed="B" n="0154b02"/>所染礙。故名自性清淨。二離垢清淨。謂眾生
<lb ed="B" n="0154b03"/>自性清淨心體。遠離一切煩惱垢染。故名離
<lb ed="B" n="0154b04"/>垢清淨。</p></cb:def></entry>
<lb ed="B" n="0154b05"/><entry><form>【二種自在】（出華嚴經疏）</form><cb:def><p xml:id="pB22p0154b0510" style="margin-left:1em" cb:place="inline">一觀境自
<lb ed="B" n="0154b06"/>在。謂菩薩以正智慧。照了真如之境及能通
<lb ed="B" n="0154b07"/>達一切諸法。圓融自在。是名觀境自在。二作
<lb ed="B" n="0154b08"/>用自在。謂菩薩既以正智照了真如之境。即
<lb ed="B" n="0154b09"/>能從體起用。現身說法。化諸眾生而得自在。
<lb ed="B" n="0154b10"/>是名作用自在。</p></cb:def></entry>
<lb ed="B" n="0154b11"/><entry><form>【二種畢竟】（出大涅槃經）</form><cb:def><p xml:id="pB22p0154b1110" style="margin-left:1em" cb:place="inline">一莊嚴畢
<lb ed="B" n="0154b12"/>竟。畢竟猶決定之義。謂一切眾生。皆有一乘
<lb ed="B" n="0154b13"/>正性。應須修於六度莊嚴。設若不修。不得正
<lb ed="B" n="0154b14"/>性。是則六度。决定能為莊嚴之具。故疏云。以
<lb ed="B" n="0154b15"/>六度為莊嚴也。（六度者。一布施。二持戒。三
<lb ed="B" n="0154b16"/>忍辱。四精進。五禪定。六智慧也。）二究竟畢
<lb ed="B" n="0154b17"/>竟。究竟猶至極之義。即一切眾生。所得一乘
<lb ed="B" n="0154b18"/>之性也。苟得此一乘之性。則能决定至於至
<pb ed="B" xml:id="B22.0117.0154c" n="0154c"/>
<lb ed="B" n="0154c01"/>極之地。故疏云一乘為究竟也。</p></cb:def></entry>
<lb ed="B" n="0154c02"/><entry><form>【二種際】（出華嚴經疏并演義鈔）</form><cb:def><p xml:id="pB22p0154c0213" style="margin-left:1em" cb:place="inline">際
<lb ed="B" n="0154c03"/>即際畔。謂生死涅槃。體性是一。本無際畔。不
<lb ed="B" n="0154c04"/>異而異。遂有生死涅槃二際之分也。（梵語
<lb ed="B" n="0154c05"/>涅槃。華言滅度。）一涅槃際。涅槃際者。若以
<lb ed="B" n="0154c06"/>生死染緣。就涅槃實理而言。生死即涅槃。了
<lb ed="B" n="0154c07"/>無虛妄之可分別。無際之際。是名涅槃際。中
<lb ed="B" n="0154c08"/>論云。涅槃之實際。及與生死際。無毫釐差別。
<lb ed="B" n="0154c09"/>是也。二生死際。生死際者。若以涅槃實理。從
<lb ed="B" n="0154c10"/>生死染緣而言。涅槃即生死。非真寂靜之可
<lb ed="B" n="0154c11"/>證入。無際之際。是名生死際。故晉譯華嚴經
<lb ed="B" n="0154c12"/>云。生死非雜亂。涅槃非寂靜。是也。</p></cb:def></entry>
<lb ed="B" n="0154c13"/><entry><form>【二轉依】（出楞嚴經義海）</form><cb:def><p xml:id="pB22p0154c1310" style="margin-left:1em" cb:place="inline">一轉煩惱
<lb ed="B" n="0154c14"/>依菩提。煩惱者。昏煩之法。惱亂心神。即一切
<lb ed="B" n="0154c15"/>眾生無明妄惑也。梵語菩提。華言道。即一切
<lb ed="B" n="0154c16"/>諸佛所悟所證之道也。然菩提煩惱。其性是
<lb ed="B" n="0154c17"/>一。但由迷悟。不分而分。眾生迷故。即轉菩提
<lb ed="B" n="0154c18"/>而為煩惱。諸佛悟故。即轉煩惱而為菩提。若
<pb ed="B" xml:id="B22.0117.0155a" n="0155a"/>
<lb ed="B" n="0155a01"/>能了達煩惱即是菩提。念念修習。是名轉煩
<lb ed="B" n="0155a02"/>惱依菩提也。二轉生死依涅槃。生死者。一切
<lb ed="B" n="0155a03"/>眾生虛妄生滅也。梵語涅槃。華言滅度。即一
<lb ed="B" n="0155a04"/>切諸佛所悟所證之果也。然生死涅槃。性元
<lb ed="B" n="0155a05"/>是一。但由迷悟。不分而分。眾生迷故。即轉涅
<lb ed="B" n="0155a06"/>槃而為生死。諸佛悟故。即轉生死而為涅槃。
<lb ed="B" n="0155a07"/>若能了達生死即是涅槃。念念證入。是名轉
<lb ed="B" n="0155a08"/>生死依涅槃也。</p></cb:def></entry>
<lb ed="B" n="0155a09"/><entry><form>【二種無量】（出大智度論）</form><cb:def><p xml:id="pB22p0155a0910" style="margin-left:1em" cb:place="inline">一實無量。
<lb ed="B" n="0155a10"/>謂涅槃佛性之理。譬如虛空。實無限量。一切
<lb ed="B" n="0155a11"/>菩薩不能量度。故名實無量。二不知為無量。
<lb ed="B" n="0155a12"/>謂如須彌山大海之水。唯諸佛菩薩能知斤
<lb ed="B" n="0155a13"/>兩滴數多少。諸天世人。智力淺劣。所不能知。
<lb ed="B" n="0155a14"/>故名不知為無量。（梵語須彌。華言妙高。）</p></cb:def></entry>
<lb ed="B" n="0155a15"/><entry><form>【二種無礙】（出華嚴經疏）</form><cb:def><p xml:id="pB22p0155a1510" style="margin-left:1em" cb:place="inline">一智慧於
<lb ed="B" n="0155a16"/>境無礙。境即法界之理也。謂菩薩以平等智。
<lb ed="B" n="0155a17"/>證於法界之理。理事融通。無有障礙。故名智
<lb ed="B" n="0155a18"/>慧於境無礙。二神通作用無礙。謂菩薩由內
<pb ed="B" xml:id="B22.0117.0155b" n="0155b"/>
<lb ed="B" n="0155b01"/>心證於法界之理。故能以種種神通。應現十
<lb ed="B" n="0155b02"/>方世界。隨機化度。皆無障礙。故名神通作用
<lb ed="B" n="0155b03"/>無礙。</p></cb:def></entry>
<lb ed="B" n="0155b04"/><entry><form>【二花】（出華嚴經疏）</form><cb:def><p xml:id="pB22p0155b0408" style="margin-left:1em" cb:place="inline">一草木花。謂凡
<lb ed="B" n="0155b05"/>草木之花。皆有開敷結實之義。以喻萬行之
<lb ed="B" n="0155b06"/>因。則有成就佛果之能。故名草木花。二嚴身
<lb ed="B" n="0155b07"/>花。謂世間金玉等花。皆能嚴飾其身。以喻神
<lb ed="B" n="0155b08"/>通相好。則能莊嚴法身。故名嚴身花。</p></cb:def></entry>
<lb ed="B" n="0155b09"/><entry><form>【二種菩薩】（出大智度論）</form><cb:def><p xml:id="pB22p0155b0910" style="margin-left:1em" cb:place="inline">論云。菩薩
<lb ed="B" n="0155b10"/>常好中道。捨離二邊。故不生邊國。又於中國
<lb ed="B" n="0155b11"/>不生邪見家。又問曰。是菩薩大福德智慧力。
<lb ed="B" n="0155b12"/>應生邊地邪見家而教化之。何以畏而不生。
<lb ed="B" n="0155b13"/>答曰。菩薩有二種。（二邊者。有無二邊也。）
<lb ed="B" n="0155b14"/>一成就大力菩薩。論云。此菩薩為眾生故。隨
<lb ed="B" n="0155b15"/>所應度。隨處受用。不避邊地及邪見家。是名
<lb ed="B" n="0155b16"/>成就大力菩薩。二新發意菩薩。論云。此菩薩
<lb ed="B" n="0155b17"/>初發心故。若生邊地及邪見家。既不能度人。
<lb ed="B" n="0155b18"/>又自敗壞善根。譬如真金在泥。終不變壞。若
<pb ed="B" xml:id="B22.0117.0155c" n="0155c"/>
<lb ed="B" n="0155c01"/>是銅鐵。在泥則壞。是故新發意菩薩。不生邊
<lb ed="B" n="0155c02"/>地及邪見家。（真金。喻大力菩薩。銅鐵。喻新
<lb ed="B" n="0155c03"/>發意菩薩。）</p></cb:def></entry>
<lb ed="B" n="0155c04"/><entry><form>【菩薩二心】（出大智度論）</form><cb:def><p xml:id="pB22p0155c0410" style="margin-left:1em" cb:place="inline">一大慈心。
<lb ed="B" n="0155c05"/>慈名愛念。即與樂之心也。謂菩薩愛念一切
<lb ed="B" n="0155c06"/>眾生。常求樂事。隨彼所求而饒益之。是名大
<lb ed="B" n="0155c07"/>慈心。二大悲心。悲名愍傷。即拔苦之心也。謂
<lb ed="B" n="0155c08"/>菩薩愍念一切眾生。受種種苦。常懷悲心。拯
<lb ed="B" n="0155c09"/>救濟拔。令其得脫。是名大悲心。</p></cb:def></entry>
<lb ed="B" n="0155c10"/><entry><form>【二種勝】（出地持經）</form><cb:def><p xml:id="pB22p0155c1008" style="margin-left:1em" cb:place="inline">一因勝。謂菩薩
<lb ed="B" n="0155c11"/>所修出世善法。皆以菩提為因。勝於聲聞緣
<lb ed="B" n="0155c12"/>覺。是名因勝。二果勝。謂菩薩修行。既以菩提
<lb ed="B" n="0155c13"/>為因。終證菩提之果。勝彼二乘。是名果勝。（
<lb ed="B" n="0155c14"/>二乘者。聲聞乘。緣覺乘也。）</p></cb:def></entry>
<lb ed="B" n="0155c15"/><entry><form>【二木】（出法華經文句）</form><cb:def><p xml:id="pB22p0155c1509" style="margin-left:1em" cb:place="inline">一大樹。大樹。
<lb ed="B" n="0155c16"/>喻別教菩薩也。謂此教菩薩。於法華會上。聞
<lb ed="B" n="0155c17"/>設一乘之法。受記作佛。普度一切眾生。如彼
<lb ed="B" n="0155c18"/>大樹。蒙一雨所潤而得增長。敷榮鬱茂。則能
<pb ed="B" xml:id="B22.0117.0156a" n="0156a"/>
<lb ed="B" n="0156a01"/>普覆一切。是名大樹。二小樹。小樹。喻通教菩
<lb ed="B" n="0156a02"/>薩也。謂此教菩薩。亦於法華會上。聞說一乘
<lb ed="B" n="0156a03"/>之法。受記作佛。而不及別教菩薩根器之大。
<lb ed="B" n="0156a04"/>化用之廣。是名小樹。</p></cb:def></entry>
<lb ed="B" n="0156a05"/><entry><form>【二種獨覺】（出析玄記）</form><cb:def><p xml:id="pB22p0156a0509" style="margin-left:1em" cb:place="inline">大論云。獨覺
<lb ed="B" n="0156a06"/>出無佛世。觀外因緣。無師自悟。故名獨覺。（
<lb ed="B" n="0156a07"/>觀外因緣者。謂觀外物之凋零。覺內心之生
<lb ed="B" n="0156a08"/>滅也。）一部行。部即部類。謂此獨覺。稍有為
<lb ed="B" n="0156a09"/>人之心。如鹿行走而能回顧後羣。故名部行。
<lb ed="B" n="0156a10"/>二麟喻。謂此獨覺。但欲自度。略無為人之心。
<lb ed="B" n="0156a11"/>譬如麒麟。唯有一角。故名麟喻。</p></cb:def></entry>
<lb ed="B" n="0156a12"/><entry><form>【二藏】（出莊嚴經論）</form><cb:def><p xml:id="pB22p0156a1208" style="margin-left:1em" cb:place="inline">藏即含藏之義。
<lb ed="B" n="0156a13"/>謂佛說大小乘諸經。各各含藏一切文理。故
<lb ed="B" n="0156a14"/>名藏也。一聲聞藏。聞佛聲教。故曰聲聞。謂佛
<lb ed="B" n="0156a15"/>說阿含等經。含藏小乘聲聞等修因證果之
<lb ed="B" n="0156a16"/>法。是名聲聞藏。（梵語阿含。華言無比法。）
<lb ed="B" n="0156a17"/>二菩薩藏。菩薩。梵語具云菩提薩埵。華言覺
<lb ed="B" n="0156a18"/>有情。謂佛說華嚴法華等經。含藏大乘菩薩
<pb ed="B" xml:id="B22.0117.0156b" n="0156b"/>
<lb ed="B" n="0156b01"/>修因證果之法。是名菩薩藏。</p></cb:def></entry>
<lb ed="B" n="0156b02"/><entry><form>【二乘】（出華嚴經疏）</form><cb:def><p xml:id="pB22p0156b0208" style="margin-left:1em" cb:place="inline">一臨門三車。臨
<lb ed="B" n="0156b03"/>門三車。喻小乘權教也。謂法華經譬喻品中。
<lb ed="B" n="0156b04"/>三乘之人於火宅門外。索羊鹿牛三車。求出
<lb ed="B" n="0156b05"/>火宅。以喻三乘之人。依四諦十二因緣六度
<lb ed="B" n="0156b06"/>等法。修行得出生死。是名臨門三車。（三乘
<lb ed="B" n="0156b07"/>者。聲聞乘。緣覺乘。菩薩乘也。四諦者。苦諦。集
<lb ed="B" n="0156b08"/>諦。滅諦。道諦也。十二因緣者。一無明。二行。三
<lb ed="B" n="0156b09"/>識。四名色。五六入。六觸。七受。八愛。九取。十有。
<lb ed="B" n="0156b10"/>十一生。十二老死也。六度者。一布施。二持戒。
<lb ed="B" n="0156b11"/>三忍辱。四精進。五禪定。六智慧也。）二露地
<lb ed="B" n="0156b12"/>牛車。露地牛車。喻大乘實教也。謂法華經譬
<lb ed="B" n="0156b13"/>喻品中。諸子既出火宅。到於四衢道中。露地
<lb ed="B" n="0156b14"/>而坐。等賜大白牛車。同歸秘密理藏。是名露
<lb ed="B" n="0156b15"/>地牛車。</p></cb:def></entry>
<lb ed="B" n="0156b16"/><entry><form>【二乘】（出天台四教儀集註）</form><cb:def><p xml:id="pB22p0156b1611" style="margin-left:1em" cb:place="inline">乘即運
<lb ed="B" n="0156b17"/>載之義。謂二乘之人。乘四諦十二因緣之法。
<lb ed="B" n="0156b18"/>運出三界生死。至於涅槃。故名為乘。（四諦
<pb ed="B" xml:id="B22.0117.0156c" n="0156c"/>
<lb ed="B" n="0156c01"/>者。苦諦。集諦。滅諦。道諦也。十二因緣者。一無
<lb ed="B" n="0156c02"/>明。二行。三識。四名色。五六入。六觸。七受。八愛。
<lb ed="B" n="0156c03"/>九取。十有。十一生。十二老死也。梵語涅槃。華
<lb ed="B" n="0156c04"/>言滅度。）一聲聞乘。聞佛聲教。故曰聲聞。謂
<lb ed="B" n="0156c05"/>此人以四諦為乘。知苦斷集。慕滅修道。由觀
<lb ed="B" n="0156c06"/>四諦。出離生死。至于涅槃。故名聲聞乘。二緣
<lb ed="B" n="0156c07"/>覺乘。因觀十二因緣。覺悟真空之理。名曰緣
<lb ed="B" n="0156c08"/>覺。謂此人以十二因緣為乘。由觀因緣生滅。
<lb ed="B" n="0156c09"/>即悟非生非滅。出離生死。至於涅槃。故名緣
<lb ed="B" n="0156c10"/>覺乘。</p></cb:def></entry>
<lb ed="B" n="0156c11"/><entry><form>【二果二義】（出析玄記）</form><cb:def><p xml:id="pB22p0156c1109" style="margin-left:1em" cb:place="inline">二果即斯陁
<lb ed="B" n="0156c12"/>含。華言一往來。而有二義焉。一一往天上。謂
<lb ed="B" n="0156c13"/>第二果人。猶有欲界下三品惑。共潤一往來
<lb ed="B" n="0156c14"/>身。若於人中得第二果。則一往天上。一來人
<lb ed="B" n="0156c15"/>間。便證第三果。是名一往天上。二一往人間。
<lb ed="B" n="0156c16"/>謂第一果人。若在天中得第二果。則一往人
<lb ed="B" n="0156c17"/>間。一來天上。便證第三果。是名一往人間。</p></cb:def></entry>
<lb ed="B" n="0156c18"/><entry><form>【初果二義】（出析玄記）</form><cb:def><p xml:id="pB22p0156c1809" style="margin-left:1em" cb:place="inline">初果即須陁
<pb ed="B" xml:id="B22.0117.0157a" n="0157a"/>
<lb ed="B" n="0157a01"/>洹。華言預流。又云逆流。故有二義焉一預流。
<lb ed="B" n="0157a02"/>預。入也。流即流類。謂此聖人得證初果。是入
<lb ed="B" n="0157a03"/>聖之流類。故名預流。二逆流。謂初果聖人。背
<lb ed="B" n="0157a04"/>逆生死之流類。故名逆流。</p></cb:def></entry>
<lb ed="B" n="0157a05"/><entry><form>【利鈍二根】（出析玄記）</form><cb:def><p xml:id="pB22p0157a0509" style="margin-left:1em" cb:place="inline">析玄云。見道
<lb ed="B" n="0157a06"/>行人。根有二種。謂須陁洹初果之人。破惑見
<lb ed="B" n="0157a07"/>理。名為見道。（梵語須陁洹。華言入流。謂預
<lb ed="B" n="0157a08"/>入聖人之流也。）一鈍根名隨信行。婆沙論
<lb ed="B" n="0157a09"/>云。由彼依信。隨信起行。謂此一類行人。從來
<lb ed="B" n="0157a10"/>性多鈍故。自不披閱教文。但信他人言說而
<lb ed="B" n="0157a11"/>得悟道。故名隨信行。二利根名隨法行。婆沙
<lb ed="B" n="0157a12"/>論云。由彼依法。隨法起行。謂此一類行人。從
<lb ed="B" n="0157a13"/>來性多利故。不信他言。但自披閱教典而得
<lb ed="B" n="0157a14"/>悟道。故名隨法行。</p></cb:def></entry>
<lb ed="B" n="0157a15"/><entry><form>【二種醫】（出大智度論）</form><cb:def><p xml:id="pB22p0157a1509" style="margin-left:1em" cb:place="inline">一小醫。謂但
<lb ed="B" n="0157a16"/>知病。知病因。知差病藥。而不知一切病。不知
<lb ed="B" n="0157a17"/>一切病因。不知一切差病藥。以譬聲聞不能
<lb ed="B" n="0157a18"/>徧知藥病。是名小醫。二大醫。謂一切病。一切
<pb ed="B" xml:id="B22.0117.0157b" n="0157b"/>
<lb ed="B" n="0157b01"/>病因。一切差病之藥。皆能徧知。乃至徧知眾
<lb ed="B" n="0157b02"/>生病因。差病藥等。以譬菩薩無病不知。無藥
<lb ed="B" n="0157b03"/>不識。是名大醫。</p></cb:def></entry>
<lb ed="B" n="0157b04"/><entry><form>【二宗】（出翻譯名義）</form><cb:def><p xml:id="pB22p0157b0408" style="margin-left:1em" cb:place="inline">一龍樹提婆宗。
<lb ed="B" n="0157b05"/>龍樹。即南天竺國大名德比丘也。作大莊嚴
<lb ed="B" n="0157b06"/>大智度等論。號法性宗。明一切眾生皆有佛
<lb ed="B" n="0157b07"/>性。一闡提等皆當作佛。梵語提婆。華言天。即
<lb ed="B" n="0157b08"/>龍樹弟子。稟承其道。傳流于世。是為龍樹提
<lb ed="B" n="0157b09"/>婆宗。（梵語一闡提。華言信不具。）二無著
<lb ed="B" n="0157b10"/>天親宗。翻譯名義引三藏傳云。無著夜昇覩
<lb ed="B" n="0157b11"/>史天宮。於慈氏菩薩所。受瑜伽師地等論。專
<lb ed="B" n="0157b12"/>弘一切法相。號法相宗。天親乃無著之弟。相
<lb ed="B" n="0157b13"/>繼其道。傳流于世。是為無著天親宗。（梵語
<lb ed="B" n="0157b14"/>覩史。又云兜率。華言知足。梵語瑜伽。華言相
<lb ed="B" n="0157b15"/>應。）</p></cb:def></entry>
<lb ed="B" n="0157b16"/><entry><form>【二種比丘】（出出曜經）</form><cb:def><p xml:id="pB22p0157b1609" style="margin-left:1em" cb:place="inline">昔二比丘在
<lb ed="B" n="0157b17"/>山中學。其一多聞。其一寡淺。寡淺者持戒誦
<lb ed="B" n="0157b18"/>經。唯通一句。日誦不輟。更無他學。天神贊善。
<pb ed="B" xml:id="B22.0117.0157c" n="0157c"/>
<lb ed="B" n="0157c01"/>願樂欲聞。多聞比丘見其神應。盡己所聞。高
<lb ed="B" n="0157c02"/>聲風誦。欲求贊美。而神默然。怒其神曰。何厚
<lb ed="B" n="0157c03"/>於彼而薄於我。神曰。汝不自責而反責我。彼
<lb ed="B" n="0157c04"/>雖少聞。言行相顧。汝雖能誦三藏。行與經違。
<lb ed="B" n="0157c05"/>故不稱善也。（梵語比丘。華言乞士。三藏者。
<lb ed="B" n="0157c06"/>一經藏。二律藏。三論藏。）一多聞比丘。樂誦
<lb ed="B" n="0157c07"/>經典。旁搜廣記。謂之多聞比丘。多聞固為可
<lb ed="B" n="0157c08"/>稱。然學雖有餘。其心不誠而行不逮。亦不足
<lb ed="B" n="0157c09"/>貴。此天神之所以不贊護也。二寡淺比丘。學
<lb ed="B" n="0157c10"/>道日淺。經教少通。謂之寡淺比丘。寡淺固未
<lb ed="B" n="0157c11"/>足稱。然學雖未至。其心則專而行無雜。亦為
<lb ed="B" n="0157c12"/>可貴。此天神之所以贊護也。</p></cb:def></entry>
<lb ed="B" n="0157c13"/><entry><form>【僧伽理事二和】（出翻譯名義）</form><cb:def><p xml:id="pB22p0157c1312" style="margin-left:1em" cb:place="inline">梵語
<lb ed="B" n="0157c14"/>僧伽。華言和合眾。謂與理和事和也。一理和。
<lb ed="B" n="0157c15"/>謂二乘之人。同斷見思之惑。同證無為之理。
<lb ed="B" n="0157c16"/>是名理和。（二乘者。聲聞乘。緣覺乘也。）二
<lb ed="B" n="0157c17"/>事和。事和有六義。謂內凡外凡之僧。戒和同
<lb ed="B" n="0157c18"/>修。見和同解。身和同住。利和同均。口和無諍。
<pb ed="B" xml:id="B22.0117.0158a" n="0158a"/>
<lb ed="B" n="0158a01"/>意和同悅。是名事和。（內凡者。謂四善根位。
<lb ed="B" n="0158a02"/>即煖。頂。忍。世第一也。此位近於初果須陁洹
<lb ed="B" n="0158a03"/>聖位。故名內凡。外凡者。謂五停心。一多貪者
<lb ed="B" n="0158a04"/>修不淨觀。二多瞋者修慈悲觀。三多散者修
<lb ed="B" n="0158a05"/>數息觀。四愚癡者修因緣觀。五多障者修念
<lb ed="B" n="0158a06"/>佛觀。此位進修之始。去聖位遠。故名外凡。）</p></cb:def></entry>
<lb ed="B" n="0158a07"/><entry><form>【二天隨人】（出華嚴經）</form><cb:def><p xml:id="pB22p0158a0709" style="margin-left:1em" cb:place="inline">經云。如人生
<lb ed="B" n="0158a08"/>已。則有二天恒相隨逐。一曰同生。二曰同名。
<lb ed="B" n="0158a09"/>一同生天。同生天者。謂此天與人同時而生
<lb ed="B" n="0158a10"/>也。二同名天。同名天者。謂此天與人同其名
<lb ed="B" n="0158a11"/>字也。</p></cb:def></entry>
<lb ed="B" n="0158a12"/><entry><form>【二難化】（出大智度論）</form><cb:def><p xml:id="pB22p0158a1209" style="margin-left:1em" cb:place="inline">菩薩為化眾
<lb ed="B" n="0158a13"/>生。而於世間常作轉輪聖王。多生欲界。以天
<lb ed="B" n="0158a14"/>上著樂故難化也。一欲天難化。謂欲界諸天。
<lb ed="B" n="0158a15"/>著於上妙五欲。難以教化。是名欲天難化。（
<lb ed="B" n="0158a16"/>五欲者。色欲。聲欲。香欲。味欲。觸欲也。）二色
<lb ed="B" n="0158a17"/>天難化。謂色界諸天。多味著世間禪定之樂。
<lb ed="B" n="0158a18"/>無厭惡心。不求出離。難以教化。是名色天難
<pb ed="B" xml:id="B22.0117.0158b" n="0158b"/>
<lb ed="B" n="0158b01"/>化。</p></cb:def></entry>
<lb ed="B" n="0158b02"/><entry><form>【二種眾生】（出大智度論）</form><cb:def><p xml:id="pB22p0158b0210" style="margin-left:1em" cb:place="inline">一習愛眾
<lb ed="B" n="0158b03"/>生。習即數習。愛即貪愛。亦愛樂也。謂諸眾生。
<lb ed="B" n="0158b04"/>於世間一切聲色香等五欲境界。多生貪愛。
<lb ed="B" n="0158b05"/>不能捨離。是名習愛眾生。（五欲者。色欲。聲
<lb ed="B" n="0158b06"/>欲。香欲。味欲。觸欲也。）二習見眾生。見即分
<lb ed="B" n="0158b07"/>別有無等見也。謂諸眾生於一切法。計有計
<lb ed="B" n="0158b08"/>無。及計斷常等見。是名習見眾生。（斷見者。
<lb ed="B" n="0158b09"/>執世間之法。皆悉斷滅無常也。常見者。謂執
<lb ed="B" n="0158b10"/>此身死已復生。相續不絕也。）</p></cb:def></entry>
<lb ed="B" n="0158b11"/><entry><form>【聞經二種非器】（出華嚴經疏）</form><cb:def><p xml:id="pB22p0158b1112" style="margin-left:1em" cb:place="inline">一二
<lb ed="B" n="0158b12"/>乘非器。謂佛說華嚴經時。一切二乘。根器狹
<lb ed="B" n="0158b13"/>劣。不能聽聞。故出現品云。一切二乘。不聞此
<lb ed="B" n="0158b14"/>經。何況受持。故雖在座。如聾如瞽。是名二乘
<lb ed="B" n="0158b15"/>非器。（二乘者。聲聞乘。緣覺乘也。）二眾生
<lb ed="B" n="0158b16"/>非器。謂一切邪見眾生。無信心故。非其根器。
<lb ed="B" n="0158b17"/>雖聞此經。聞即生謗而墮惡道。是名眾生非
<lb ed="B" n="0158b18"/>器。</p></cb:def></entry>
<pb ed="B" xml:id="B22.0117.0158c" n="0158c"/>
<lb ed="B" n="0158c01"/><entry><form>【二種】（出法華安樂行義）</form><cb:def><p xml:id="pB22p0158c0110" style="margin-left:1em" cb:place="inline">一凡種。謂
<lb ed="B" n="0158c02"/>凡夫之人。不能覺了。因眼見色。生貪愛心。為
<lb ed="B" n="0158c03"/>愛造業。隨業受報。輪迴生死。相續不斷。是名
<lb ed="B" n="0158c04"/>凡種。二聖種。謂人因善知識。得聞法義。善能
<lb ed="B" n="0158c05"/>覺了一切諸法皆從妄念而生。觀此妄心。猶
<lb ed="B" n="0158c06"/>如虛空。如是而修不著諸法。能為聖果之種。
<lb ed="B" n="0158c07"/>是名聖種。</p></cb:def></entry>
<lb ed="B" n="0158c08"/><entry><form>【二種受具戒法】（出大寶積經）</form><cb:def><p xml:id="pB22p0158c0812" style="margin-left:1em" cb:place="inline">戒者。
<lb ed="B" n="0158c09"/>萬善之根本也。謂能受正戒者。一切善法從
<lb ed="B" n="0158c10"/>此增長。受之不正者。著於邪見。墮於外道。故
<lb ed="B" n="0158c11"/>戒有二種不同也。一受正平等戒。謂修行人。
<lb ed="B" n="0158c12"/>能受持如來正戒。一切平等。不生分別差別
<lb ed="B" n="0158c13"/>之見。頓絕妄想邪思之心。戒體圓明而得解
<lb ed="B" n="0158c14"/>脫。究竟至於無上菩提。無有退轉也。（梵語
<lb ed="B" n="0158c15"/>菩提。華言道。）二受邪不等戒。謂邪見之人。
<lb ed="B" n="0158c16"/>隨逐惡知識。以分別心受持邪戒。而墮於人
<lb ed="B" n="0158c17"/>我斷常憍慢貪欲瞋恚愚癡種種差別邪見。
<lb ed="B" n="0158c18"/>不知出要解脫之道也。</p></cb:def></entry>
<pb ed="B" xml:id="B22.0117.0159a" n="0159a"/>
<lb ed="B" n="0159a01"/><entry><form>【二種健兒】（出涅槃經并水懺）</form><cb:def><p xml:id="pB22p0159a0112" style="margin-left:1em" cb:place="inline">謂自
<lb ed="B" n="0159a02"/>不作惡。既作而能懺悔。更不復作。乃是有力
<lb ed="B" n="0159a03"/>量人。故名健兒。一自不作罪謂此健兒。身口
<lb ed="B" n="0159a04"/>意業。常自清淨。永無過惡。故名自不作罪。二
<lb ed="B" n="0159a05"/>作已能悔。謂此健兒。雖先作惡。後能改悔。更
<lb ed="B" n="0159a06"/>不敢作。猶如濁水。置之明珠。以珠力故。水即
<lb ed="B" n="0159a07"/>為清。故名作已能悔。</p></cb:def></entry>
<lb ed="B" n="0159a08"/><entry><form>【二種人呪術不能加】（出摩登伽經）</form>
<lb ed="B" n="0159a09"/><cb:def><p xml:id="pB22p0159a0901" style="margin-left:1em">經云。阿難乞食。道逢摩登伽女取水。阿難渴
<lb ed="B" n="0159a10"/>乏。從之求飲。女心染著。歸白其母。請以呪術
<lb ed="B" n="0159a11"/>致之。母云。世有二種人。雖呪術不能加也。（
<lb ed="B" n="0159a12"/>梵語阿難。華言慶喜。梵語摩登伽。華言性。）
<lb ed="B" n="0159a13"/>一斷欲人。謂人能斷欲。必自持戒。持戒之人。
<lb ed="B" n="0159a14"/>正念堅定。立行端方。神所呵護。妖邪莫撓。雖
<lb ed="B" n="0159a15"/>有呪術。不能加也。二死人。謂人既死。識依業
<lb ed="B" n="0159a16"/>轉。隨處受形。况壽夭有限。死不復生。雖有呪
<lb ed="B" n="0159a17"/>術。不能加也。</p></cb:def></entry>
<lb ed="B" n="0159a18"/><entry><form>【二種破戒人】（出大智度論）</form><cb:def><p xml:id="pB22p0159a1811" style="margin-left:1em" cb:place="inline">一因緣
<pb ed="B" xml:id="B22.0117.0159b" n="0159b"/>
<lb ed="B" n="0159b01"/>不具足破戒。謂貧窮之人。衣食之緣不能具
<lb ed="B" n="0159b02"/>足。是以心生偷盜。即破於戒。是名因緣不具
<lb ed="B" n="0159b03"/>足破戒。二因緣具足破戒。謂人衣食之緣。雖
<lb ed="B" n="0159b04"/>皆具足。以心習惡。故好行惡事。於諸禁戒。多
<lb ed="B" n="0159b05"/>所毀犯。是名因緣具足破戒。</p></cb:def></entry>
<lb ed="B" n="0159b06"/><entry><form>【二人出佛身血】（出大智度論）</form><cb:def><p xml:id="pB22p0159b0612" style="margin-left:1em" cb:place="inline">一調
<lb ed="B" n="0159b07"/>達推山得罪。梵語調達。華言天熱。謂其生重
<lb ed="B" n="0159b08"/>惡心。推山壓佛。金剛力士為護佛故。以金剛
<lb ed="B" n="0159b09"/>杵反却擲之。碎石迸來。傷佛足指出血。而得
<lb ed="B" n="0159b10"/>罪報。二祇域行針得福。梵語祇域。華言故活。
<lb ed="B" n="0159b11"/>謂佛有疾。使祇域治之。因行針出血。疾得頓
<lb ed="B" n="0159b12"/>愈。雖出佛血。由治疾故。而得福報。</p></cb:def></entry>
<lb ed="B" n="0159b13"/><entry><form>【二種退】（出地持經）</form><cb:def><p xml:id="pB22p0159b1308" style="margin-left:1em" cb:place="inline">一究竟退。究竟
<lb ed="B" n="0159b14"/>猶决定也。謂修行之人。信根淺薄。始則勤修。
<lb ed="B" n="0159b15"/>後因他緣障礙。道心即退。終不起菩提之願。
<lb ed="B" n="0159b16"/>是名究竟退。二不究竟退。謂修行之人。始則
<lb ed="B" n="0159b17"/>精進。中復懈惰。道心即退。心既退已。或遇善
<lb ed="B" n="0159b18"/>知識。提獎勸誘。復能發起菩提之願。是名不
<pb ed="B" xml:id="B22.0117.0159c" n="0159c"/>
<lb ed="B" n="0159c01"/>究竟退。</p></cb:def></entry>
<lb ed="B" n="0159c02"/><entry><form>【二親】（出法苑珠林）</form><cb:def><p xml:id="pB22p0159c0208" style="margin-left:1em" cb:place="inline">二親者。父母也。
<lb ed="B" n="0159c03"/>末羅王經云。人受父母遺體。乳哺養育之恩。
<lb ed="B" n="0159c04"/>或從地積珍寶。上至二十八天。悉以施人。不
<lb ed="B" n="0159c05"/>如供養父母也。（二十八天。四天王天。忉利
<lb ed="B" n="0159c06"/>天。夜摩天。兜率天。化樂天。他化自在天。梵眾
<lb ed="B" n="0159c07"/>天。梵輔天。大梵天。少光天。無量光天。光音天。
<lb ed="B" n="0159c08"/>少淨天。無量淨天。徧淨天。無雲天。福生天。廣
<lb ed="B" n="0159c09"/>果天。無想天。無煩天。無熱天。善見天。善現天。
<lb ed="B" n="0159c10"/>色究竟天。空處天。識處天。無所有處天。非想
<lb ed="B" n="0159c11"/>非非想處天也。）一父親。父親者。謂資形之
<lb ed="B" n="0159c12"/>始。有生成之德。自孩提以至長成。教誡撫字。
<lb ed="B" n="0159c13"/>其恩罔極也。二母親。母親者。謂資生之始。自
<lb ed="B" n="0159c14"/>懷抱以至乳哺。鞠育護持。劬勞甚至。其恩罔
<lb ed="B" n="0159c15"/>極也。</p></cb:def></entry>
</cb:div></cb:div></body></text></TEI>