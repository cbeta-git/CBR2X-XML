<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-git/xml-p5a/master/schema/cbeta-p5a.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="B22n0117">
<teiHeader>
	<fileDesc>
		<titleStmt>
			<title>Supplement to the Dazangjing, Electronic version, No. 117 三藏法數</title>
			<title xml:lang="zh-Hant">大藏經補編數位版, No. 117 三藏法數</title>
			<author>一如等編　丁福保重校</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>50卷</extent>
		<publicationStmt>
			<idno type="CBETA">
				<idno type="canon">B</idno>.<idno type="vol">22</idno>.<idno type="no">117</idno>
			</idno>
			<distributor>
				<name>中華電子佛典協會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2024-02-25 09:56:44 +0800</date>
		</publicationStmt>
		<sourceDesc>
			<bibl>
				<title level="s">Supplement to the Dazangjing</title>
				<title level="s" xml:lang="zh-Hant">大藏經補編</title>
				<title level="m" xml:lang="zh-Hant">三藏法數</title>
			</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Input by CBETA(first version), Input by CBETA(second version)</p>
			<p xml:lang="zh-Hant" cb:type="ly">CBETA 人工輸入（版本一），CBETA 人工輸入（版本二）</p>
		</projectDesc>
		<editorialDecl>
			<punctuation resp="orig"><p>原書標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【補編】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
		<charDecl>
			<char xml:id="CB01811">
				<charName>CBETA CHARACTER CB01811</charName>
				<charProp>
					<localName>composition</localName>
					<value>[麩-夫+孚]</value>
				</charProp>
				<charProp>
					<localName>normalized form</localName>
					<value>麩</value>
				</charProp>
				<mapping type="unicode">U+4D38</mapping>
				<mapping cb:dec="984851" type="PUA">U+F0713</mapping>
			</char>
		</charDecl>
	</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2015-09-17">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">法數</cb:mulu><cb:mulu type="其他" level="2">十</cb:mulu><cb:div type="other"><cb:div type="other">
<milestone unit="juan" n="36"/>
<lb ed="B" n="0508b06"/><cb:mulu type="卷" n="36"></cb:mulu><entry><form>【如來十恩】（出華嚴經隨疏演義鈔）</form>
<lb ed="B" n="0508b07"/><cb:def><p xml:id="pB22p0508b0701" style="margin-left:1em">一發心普被恩。謂如來最初發菩提心。修習
<lb ed="B" n="0508b08"/>勝行。成就功德。皆為普被法界羣生。咸令利
<lb ed="B" n="0508b09"/>益安樂。是為發心普被恩。（梵語菩提。華言
<lb ed="B" n="0508b10"/>道。）二難行苦行恩。謂如來往昔因中。捨頭
<lb ed="B" n="0508b11"/>目髓腦國城妻子。剜身千燈。投形飼虎。雪嶺
<lb ed="B" n="0508b12"/>亡軀。如是難行苦事。積劫行之。皆為利樂眾
<lb ed="B" n="0508b13"/>生。是為難行苦行恩。（剜身千燈者。菩薩本
<lb ed="B" n="0508b14"/>行經云。佛昔以刀剜身肉千處。注以酥油。然
<lb ed="B" n="0508b15"/>作千燈。求聞一偈。時婆羅門為說偈曰。常者
<lb ed="B" n="0508b16"/>皆盡。高者皆墮。合會有離。生者有死。是也。投
<lb ed="B" n="0508b17"/>形飼虎者。謂佛昔為薩埵太子。遊山見虎飢
<lb ed="B" n="0508b18"/>餓。投身虎前以濟之也。雪嶺亡軀者。謂佛昔
<pb ed="B" xml:id="B22.0117.0508c" n="0508c"/>
<lb ed="B" n="0508c01"/>為婆羅門。於雪山修行。有羅剎唱云。諸行無
<lb ed="B" n="0508c02"/>常。是生滅法。聞已。欲求全偈。羅剎飢渴。必得
<lb ed="B" n="0508c03"/>肉血食之。乃肯為說。因得後半偈云。生滅滅
<lb ed="B" n="0508c04"/>已。寂滅為樂。遂徧書樹石。乃以身施之也。劫。
<lb ed="B" n="0508c05"/>梵語具云劫波。華言分別時節。）三一向為
<lb ed="B" n="0508c06"/>他恩。謂如來積劫修諸功德。不顧自身。但為
<lb ed="B" n="0508c07"/>度脫一切眾生。未曾一念自為於己。是為一
<lb ed="B" n="0508c08"/>向為他恩。四垂形六道恩。謂如來垂化身形
<lb ed="B" n="0508c09"/>於天人修羅地獄畜生餓鬼六道之中。救濟
<lb ed="B" n="0508c10"/>眾苦。令得安樂。是為垂形六道恩。五隨逐眾
<lb ed="B" n="0508c11"/>生恩。謂如來見諸眾生無有出離生死之心。
<lb ed="B" n="0508c12"/>長劫不捨。故運平等大慈。隨逐救濟。令其離
<lb ed="B" n="0508c13"/>苦得樂。是為隨逐眾生恩。六大悲深重恩。謂
<lb ed="B" n="0508c14"/>如來見眾生造惡。如割支體。心生痛切。不能
<lb ed="B" n="0508c15"/>自安。復覩眾生墮三惡道。受種種苦。心大憂
<lb ed="B" n="0508c16"/>惱。即起大悲而救護之。若見作善。生大歡喜。
<lb ed="B" n="0508c17"/>是為大悲深重恩。（三惡道者。餓鬼道。畜生
<lb ed="B" n="0508c18"/>道。地獄道也。）七隱勝彰劣恩。謂如來為大
<pb ed="B" xml:id="B22.0117.0509a" n="0509a"/>
<lb ed="B" n="0509a01"/>乘小乘之機。而起勝應劣應之用。如說華嚴。
<lb ed="B" n="0509a02"/>則為普賢等諸大菩薩示現實報勝應之身。
<lb ed="B" n="0509a03"/>有十蓮華藏世界海微塵數微妙相好無盡
<lb ed="B" n="0509a04"/>勝德。若說三乘之教。則隱勝妙之相。但彰三
<lb ed="B" n="0509a05"/>十二相劣應之身。二乘及小教菩薩方蒙利
<lb ed="B" n="0509a06"/>益也。法華經云。脫珍御服。著弊垢衣。執除糞
<lb ed="B" n="0509a07"/>器。往到子所。是為隱勝彰劣恩。（三乘者。聲
<lb ed="B" n="0509a08"/>聞乘。緣覺乘。菩薩乘也。三十二相者。足下安
<lb ed="B" n="0509a09"/>平相。千輻輪相。手指纖長相。手足柔軟相。手
<lb ed="B" n="0509a10"/>足縵網相。足跟滿足相。足趺高好相。腨如鹿
<lb ed="B" n="0509a11"/>王相。手過膝相。馬陰藏相。身縱廣相。毛孔生
<lb ed="B" n="0509a12"/>青色相。身毛上靡相。身金色相。身光面各一
<lb ed="B" n="0509a13"/>丈相。皮膚細滑相。七處平滿相。兩腋滿相。身
<lb ed="B" n="0509a14"/>如師子相。身端直相。肩圓滿相。四十齒相。齒
<lb ed="B" n="0509a15"/>白齊密相。四牙白淨相。頰車如師子相。咽中
<lb ed="B" n="0509a16"/>津液得上味相。廣長舌相。梵音深遠相。眼色
<lb ed="B" n="0509a17"/>如金精相。眼睫如牛王相。眉間白毫相。頂肉
<lb ed="B" n="0509a18"/>髻成相也。小教菩薩者。即小始終頓圓五教
<pb ed="B" xml:id="B22.0117.0509b" n="0509b"/>
<lb ed="B" n="0509b01"/>中小教之菩薩也。）八隱實施權恩。謂如來
<lb ed="B" n="0509b02"/>觀諸眾生根器狹劣。隱蔽大乘實教。乃以人
<lb ed="B" n="0509b03"/>天三乘權法。誘引眾生而令成熟。然後以大
<lb ed="B" n="0509b04"/>乘而度脫之。是為隱實施權恩。九示滅令慕
<lb ed="B" n="0509b05"/>恩。謂如來若久住於世。薄德之人。不種善根。
<lb ed="B" n="0509b06"/>不生難遭之想。是故示現滅度。令諸眾生知
<lb ed="B" n="0509b07"/>佛出世。難可值遇。心懷戀慕。便種善根。是為
<lb ed="B" n="0509b08"/>示滅令慕恩。（滅度者。謂大患永滅。超度三
<lb ed="B" n="0509b09"/>界也。）十悲念無盡恩。謂如來悲念一切眾
<lb ed="B" n="0509b10"/>生。故留餘福教以救濟之。如示同人壽。住世
<lb ed="B" n="0509b11"/>百年。而八十即入滅者。則留二十年餘福以
<lb ed="B" n="0509b12"/>蔭末法弟子。復留三藏教法。廣令眾生依之
<lb ed="B" n="0509b13"/>修行。皆成勝果。悲愍愛念。利益無窮。是為悲
<lb ed="B" n="0509b14"/>念無盡恩。（三藏者。經藏。律藏。論藏也。）</p></cb:def></entry>
<lb ed="B" n="0509b15"/><entry><form>【佛十宿緣】（出佛說興起行經）</form><cb:def><p xml:id="pB22p0509b1512" style="margin-left:1em" cb:place="inline">謂佛
<lb ed="B" n="0509b16"/>在摩竭提國竹園中阿耨大泉。與大比丘眾
<lb ed="B" n="0509b17"/>俱。時舍利弗問佛孫陀利等十事宿緣。佛答。
<lb ed="B" n="0509b18"/>皆從往劫造眾惡因。無數千歲。受無量苦報。
<pb ed="B" xml:id="B22.0117.0509c" n="0509c"/>
<lb ed="B" n="0509c01"/>餘殘未盡。於成道後。復償宿對。復告舍利弗。
<lb ed="B" n="0509c02"/>汝觀如來眾惡皆盡。萬善普備。猶不免此宿
<lb ed="B" n="0509c03"/>緣者。蓋欲示人凡造惡業。果報難逃。故說是
<lb ed="B" n="0509c04"/>宿緣也。（梵語摩竭提。華言善勝。阿耨。梵語
<lb ed="B" n="0509c05"/>具云阿耨達。華言無熱惱。池名也。梵語舍利
<lb ed="B" n="0509c06"/>弗。華言身子。劫。梵語具云劫波。華言分別時
<lb ed="B" n="0509c07"/>節。）一孫陀利謗佛緣。佛言。往昔波羅奈城
<lb ed="B" n="0509c08"/>有博戲人。名淨眼。時有婬女。名鹿相。淨眼誘
<lb ed="B" n="0509c09"/>此女人。共車出城。至樹園中共相娛樂。時彼
<lb ed="B" n="0509c10"/>園中。有辟支佛修行道法。待其入城乞食。淨
<lb ed="B" n="0509c11"/>眼遂殺鹿相。埋其廬中。後累辟支佛將至死
<lb ed="B" n="0509c12"/>地。淨眼見已。即起悲心。我所造作。自當受之。
<lb ed="B" n="0509c13"/>故自說罪。因被國王殺。時彼淨眼者。則我身
<lb ed="B" n="0509c14"/>是。彼鹿相者。孫陀利是。以是罪緣。無數千歲。
<lb ed="B" n="0509c15"/>受無量苦。今雖得佛。由此餘殃。故獲孫陀利
<lb ed="B" n="0509c16"/>女之謗也。（梵語波羅奈。華言鹿苑。辟支。梵
<lb ed="B" n="0509c17"/>語具云辟支迦羅。華言緣覺。）二奢彌跋謗
<lb ed="B" n="0509c18"/>佛緣。佛言。過去遠劫。有婆羅門。名延如達。常
<pb ed="B" xml:id="B22.0117.0510a" n="0510a"/>
<lb ed="B" n="0510a01"/>教五百童子。復有一梵天婆羅門婦。名淨音。
<lb ed="B" n="0510a02"/>為延如達作檀越。飲食衣服。皆悉供養。後有
<lb ed="B" n="0510a03"/>辟支佛入城乞食。淨音見已。即請供養。自是
<lb ed="B" n="0510a04"/>以後。日具美食而供養之。延如達自覺薄己
<lb ed="B" n="0510a05"/>厚彼。便興嫉妬。復令童子謗此道士。無有淨
<lb ed="B" n="0510a06"/>行。與淨音通。後辟支佛現神變入滅。眾人乃
<lb ed="B" n="0510a07"/>知延如達虛妄。時延如達者。則我身是。淨音
<lb ed="B" n="0510a08"/>者。奢彌跋是。五百童子者。五百羅漢是。我時
<lb ed="B" n="0510a09"/>起嫉妬心。受諸苦報。今雖得佛。由此餘殃。故
<lb ed="B" n="0510a10"/>受奢彌跋之謗也。（梵語婆羅門。華言淨行。
<lb ed="B" n="0510a11"/>梵語檀。華言施。言檀越者。華梵兼稱。謂行施
<lb ed="B" n="0510a12"/>者。能超越貧窮之海也。）三佛患頭痛緣。佛
<lb ed="B" n="0510a13"/>言。過去遠世。羅閱祇城穀貴人飢。掘百草根
<lb ed="B" n="0510a14"/>以續微命。時彼城東。有吱（九支切。）越村。人
<lb ed="B" n="0510a15"/>民眾多。村東有多魚池。故彼村人各將妻子
<lb ed="B" n="0510a16"/>詣止池邊。捕魚食之。時捕魚人取魚。在岸而
<lb ed="B" n="0510a17"/>跳。我為小兒。以杖打彼魚頭。時池中有兩種
<lb ed="B" n="0510a18"/>魚。一名<g ref="#CB01811"/>（音夫。）魚。一名多舌。自相語曰。我
<pb ed="B" xml:id="B22.0117.0510b" n="0510b"/>
<lb ed="B" n="0510b01"/>等不犯。人橫見苦。我等後世當報。時吱越村
<lb ed="B" n="0510b02"/>人。則今釋種是。小兒者。則我身是。<g ref="#CB01811"/>魚者。流
<lb ed="B" n="0510b03"/>離王是。多舌魚者。婆羅門惡舌是。爾時魚跳。
<lb ed="B" n="0510b04"/>我以小杖打彼魚頭。以是因緣。受諸苦報。今
<lb ed="B" n="0510b05"/>雖得佛。由此殘緣。流離王伐釋種時。我即頭
<lb ed="B" n="0510b06"/>痛也。（羅閱祇。梵語具云羅閱祇伽羅。華言
<lb ed="B" n="0510b07"/>王舍城。）四佛患骨節煩疼緣。佛言。往昔羅
<lb ed="B" n="0510b08"/>閱祇城有長者子。得病甚困。即呼城中大醫
<lb ed="B" n="0510b09"/>子曰。為我治愈。大與卿財。醫即治之。病既差
<lb ed="B" n="0510b10"/>已。不報其功。於後復病。又治之。差至三。不報。
<lb ed="B" n="0510b11"/>後復得病。續呼治之。醫子曰。前已三治三差。
<lb ed="B" n="0510b12"/>而不見報。見欺如此。今我治彼。當令斷命。即
<lb ed="B" n="0510b13"/>與非藥。病遂增劇而死。時醫子者。則我身是。
<lb ed="B" n="0510b14"/>病子者。今提婆達兜是。我時與非藥致死。以
<lb ed="B" n="0510b15"/>是因緣。受諸苦報。今雖得佛。由此殘緣。故有
<lb ed="B" n="0510b16"/>骨節煩疼也。（梵語提婆達兜。即調達。華言
<lb ed="B" n="0510b17"/>天熱。）五佛患背痛緣。佛言。往昔羅閱祇國
<lb ed="B" n="0510b18"/>節日聚會。有兩力士。一剎帝利種。一婆羅門
<pb ed="B" xml:id="B22.0117.0510c" n="0510c"/>
<lb ed="B" n="0510c01"/>種。時共相撲。婆羅門語剎帝利曰。卿莫撲我。
<lb ed="B" n="0510c02"/>當與卿財。剎帝利便不盡力。二人得稱。皆受
<lb ed="B" n="0510c03"/>王賞。後婆羅門不報所許。到後節會。復聚相
<lb ed="B" n="0510c04"/>撲。亦求如前。得賞如上。復不相報。如是至三。
<lb ed="B" n="0510c05"/>剎帝利力士念曰。此人數欺我。今當使其死。
<lb ed="B" n="0510c06"/>便右手捺頭。左手捉腰蹴之。挫折其脊。撲地
<lb ed="B" n="0510c07"/>即死。王大歡喜。賜金錢十萬。時剎帝利者。則
<lb ed="B" n="0510c08"/>我身是。婆羅門者。提婆達兜是。我時貪財瞋
<lb ed="B" n="0510c09"/>恚。撲殺力士。以是罪緣。受諸苦報。今雖得佛。
<lb ed="B" n="0510c10"/>由此殘緣。故有背痛也。（梵語剎帝利。華言
<lb ed="B" n="0510c11"/>田主。）六佛被木槍刺脚緣。佛於羅閱祇竹
<lb ed="B" n="0510c12"/>園精舍。入城乞食。忽有木槍。迸在佛前。心自
<lb ed="B" n="0510c13"/>念言。此是宿緣。我當受之。眾見驚愕。佛復心
<lb ed="B" n="0510c14"/>念。現償宿緣。使眾人見。不敢造惡。便踊身虛
<lb ed="B" n="0510c15"/>空。去地一仞。木槍逐佛。乃至七由延。槍亦隨
<lb ed="B" n="0510c16"/>之。佛於空中化一青石。厚闊十二由延。佛立
<lb ed="B" n="0510c17"/>石上。槍即穿石。出在佛前。復化水火風。各厚
<lb ed="B" n="0510c18"/>闊十二由延。佛立其上。槍亦穿過。佛復上四
<pb ed="B" xml:id="B22.0117.0511a" n="0511a"/>
<lb ed="B" n="0511a01"/>天王宮。次第乃至梵天。槍亦次第而上。至於
<lb ed="B" n="0511a02"/>佛前。所過諸天。與說宿緣。佛復從梵天下。至
<lb ed="B" n="0511a03"/>羅閱祇城。槍亦尋下。國人隨從看此因緣。佛
<lb ed="B" n="0511a04"/>恐眾人見償此緣。皆當悶死。故語眾人。各自
<lb ed="B" n="0511a05"/>還歸。亦敕諸比丘眾。各還己房。佛便心念。當
<lb ed="B" n="0511a06"/>償宿緣。遂疊大衣。敷座而坐。即展右足。木槍
<lb ed="B" n="0511a07"/>便從足趺徹過。舍利弗等皆至佛所。禮拜慰
<lb ed="B" n="0511a08"/>問。為說宿緣。往昔有兩部主賈客。入海取寶。
<lb ed="B" n="0511a09"/>後遇水漲爭船。第二部主與第一部主格戰。
<lb ed="B" n="0511a10"/>第二部主以鑹（七亂切。）矛鑹第一部主脚
<lb ed="B" n="0511a11"/>徹過。即便命終。佛告舍利弗。爾時第二部主
<lb ed="B" n="0511a12"/>者。則我身是。第一部主者。今提婆達兜是。我
<lb ed="B" n="0511a13"/>時鑹彼脚。以是因緣。受諸苦報。今雖得佛。由
<lb ed="B" n="0511a14"/>此殘緣。故受木槍刺脚也。（梵語由延。亦名
<lb ed="B" n="0511a15"/>由旬。華言限量。四天王者。東方持國天王。南
<lb ed="B" n="0511a16"/>方增長天王。西方廣目天王。北方多聞天王
<lb ed="B" n="0511a17"/>也。梵天即色界初禪天也。梵語舍利弗。華言
<lb ed="B" n="0511a18"/>身子。）七佛被擲石出血緣。佛言。往昔羅閱
<pb ed="B" xml:id="B22.0117.0511b" n="0511b"/>
<lb ed="B" n="0511b01"/>祇城有須檀長者。子名須摩提。父命終後。有
<lb ed="B" n="0511b02"/>異母弟名修耶舍。時須摩提設計。不與修耶
<lb ed="B" n="0511b03"/>舍分其家財。乃語修耶舍曰。共詣耆闍崛山
<lb ed="B" n="0511b04"/>上有所論說。弟曰可爾。即執弟手上山。至高
<lb ed="B" n="0511b05"/>崖上。推置崖底。以石塠（都回切。落也。）之。即
<lb ed="B" n="0511b06"/>便命終。時須摩提。則我身是。修耶舍者。今提
<lb ed="B" n="0511b07"/>婆達兜是。我時貪財害彼。以是因緣。受諸苦
<lb ed="B" n="0511b08"/>報。今雖得佛。不免殘對。故我於耆闍崛山經
<lb ed="B" n="0511b09"/>行。為提婆達兜舉崖石以擲我頭。山神以手
<lb ed="B" n="0511b10"/>接石。石邊小片迸墮。擊我脚指血出。受此報
<lb ed="B" n="0511b11"/>也。（梵語耆闍崛。華言鷲頭。）八佛被旃沙
<lb ed="B" n="0511b12"/>繫盂謗緣。佛言。往昔有佛。名盡勝如來。會中
<lb ed="B" n="0511b13"/>有兩種比丘。一名無勝。一名常歡。時波羅奈
<lb ed="B" n="0511b14"/>城有大愛長者婦。名善幻。兩種比丘。往來其
<lb ed="B" n="0511b15"/>家。以為檀越。無勝比丘。為斷漏故。供養無乏。
<lb ed="B" n="0511b16"/>常歡比丘。結未盡故。供養微薄。常歡比丘興
<lb ed="B" n="0511b17"/>妬嫉心。誹謗無勝與善幻通。不以道法供養。
<lb ed="B" n="0511b18"/>乃恩愛耳。時常歡者。則我身是。善幻婦者。今
<pb ed="B" xml:id="B22.0117.0511c" n="0511c"/>
<lb ed="B" n="0511c01"/>旃沙是。我時謗無勝故。受諸苦報。今雖得佛。
<lb ed="B" n="0511c02"/>由此餘殃。故為外道比丘王臣說法之時。却
<lb ed="B" n="0511c03"/>被多舌童女繫盂起腹。來至我前謗曰。沙門
<lb ed="B" n="0511c04"/>何以不說家事。乃說他事。汝今自樂。不知我
<lb ed="B" n="0511c05"/>苦。汝先共我通。使我有身。今當臨月。事須酥
<lb ed="B" n="0511c06"/>油。養於小兒。盡當給我。爾時眾會皆低頭默
<lb ed="B" n="0511c07"/>然。時釋提桓因化作一鼠。入其衣裏。嚙盂繫
<lb ed="B" n="0511c08"/>斷。忽然落地。眾等見已。皆大歡喜。（梵語比
<lb ed="B" n="0511c09"/>丘。華言乞士。斷漏者。斷除生死之漏也。結未
<lb ed="B" n="0511c10"/>盡者。謂結業未盡也。梵語旃沙。華言嚴幟。即
<lb ed="B" n="0511c11"/>多舌童女也。）九佛食馬麥緣。佛言。過去世
<lb ed="B" n="0511c12"/>時。有比婆葉如來。在槃頭摩跋城中。與大比
<lb ed="B" n="0511c13"/>丘眾俱。有槃頭王。與諸臣民請佛供養及比
<lb ed="B" n="0511c14"/>丘僧。爾時城中有婆羅門。教五百童子。王設
<lb ed="B" n="0511c15"/>會先請佛。默然許之。王還。具饌已畢。即執香
<lb ed="B" n="0511c16"/>爐啟曰。惟願屈尊。來受我供。佛敕大眾。往詣
<lb ed="B" n="0511c17"/>王宮。食畢各還。時為病比丘請食而歸。過婆
<lb ed="B" n="0511c18"/>羅門所。時婆羅門見食香美。便起妬意。此髠
<pb ed="B" xml:id="B22.0117.0512a" n="0512a"/>
<lb ed="B" n="0512a01"/>頭沙門。正應食馬麥。不應食甘饌。亦教童子
<lb ed="B" n="0512a02"/>言。此等師主皆食馬麥。時婆羅門者。則我身
<lb ed="B" n="0512a03"/>是。五百童子者。五百羅漢是。我時言他食馬
<lb ed="B" n="0512a04"/>麥故。受諸苦報。今雖得佛。由此殘緣。我及眾
<lb ed="B" n="0512a05"/>等於毘蘭邑食馬麥九十日。以償殘報也。十
<lb ed="B" n="0512a06"/>佛經苦行緣。佛言。往昔波羅奈城邊有婆羅
<lb ed="B" n="0512a07"/>門子。名火鬘。復有瓦師子。名護喜。二子少小
<lb ed="B" n="0512a08"/>心相敬念。護喜語火鬘曰。共見迦葉如來。火
<lb ed="B" n="0512a09"/>鬘答曰。何用見此髠道人。如是至三。後日護
<lb ed="B" n="0512a10"/>喜復曰。可共暫見。答曰。何用見此髠頭道人。
<lb ed="B" n="0512a11"/>髠頭道人。何有佛道。於是護喜捉火鬘頭曰。
<lb ed="B" n="0512a12"/>為汝共見如來。火鬘驚怖。心念此非小緣。必
<lb ed="B" n="0512a13"/>有好事耳。火鬘即曰。今放我頭。我共汝去。禮
<lb ed="B" n="0512a14"/>迦葉足。護喜白佛。火鬘不識三寶。願佛開化。
<lb ed="B" n="0512a15"/>火鬘覩佛相好。心生歡喜。出家學道。時火鬘
<lb ed="B" n="0512a16"/>者。則我身是。護喜者。我為太子時踰城出家
<lb ed="B" n="0512a17"/>作瓶天子導我者是。我時以惡言道迦葉佛
<lb ed="B" n="0512a18"/>故。受諸苦報。由此餘殃。今臨成佛時。復受六
<pb ed="B" xml:id="B22.0117.0512b" n="0512b"/>
<lb ed="B" n="0512b01"/>年苦行。以償餘業也。（三寶者。佛寶。法寶。僧
<lb ed="B" n="0512b02"/>寶也。作瓶天子。即色界淨居天也。）</p></cb:def></entry>
<lb ed="B" n="0512b03"/><entry><form>【十種見佛】（出華嚴經疏）</form><cb:def><p xml:id="pB22p0512b0310" style="margin-left:1em" cb:place="inline">謂菩薩修
<lb ed="B" n="0512b04"/>殊勝行。離諸障礙。稱佛所行。得見十佛。了了
<lb ed="B" n="0512b05"/>分明。如是見者。乃名真見。故云十種見佛也。
<lb ed="B" n="0512b06"/>一安住世間成正覺佛無著見。謂如來乘如
<lb ed="B" n="0512b07"/>實道示成正覺。安住世間。而不著涅槃。不著
<lb ed="B" n="0512b08"/>生死。菩薩稱佛無著而見。是名安住世間成
<lb ed="B" n="0512b09"/>正覺佛無著見。（梵語涅槃。華言滅度。）二
<lb ed="B" n="0512b10"/>願佛出生見。謂如來乘願出生。無處不現。菩
<lb ed="B" n="0512b11"/>薩稱佛出生而見。是名願佛出生見。三業報
<lb ed="B" n="0512b12"/>佛深信見。謂如來修萬行善業之因。感相好
<lb ed="B" n="0512b13"/>莊嚴之報。蓋此淨業果報。皆由因中深信而
<lb ed="B" n="0512b14"/>起。菩薩稱佛深信而見。是名業報佛深信見。
<lb ed="B" n="0512b15"/>四住持佛隨順見。謂如來隨順眾生。以身舍
<lb ed="B" n="0512b16"/>利住持世間。永久不壞。菩薩稱佛隨順而見。
<lb ed="B" n="0512b17"/>是名住持佛隨順見。（梵語舍利。華言骨身。
<lb ed="B" n="0512b18"/>）五涅槃佛深入見。梵語涅槃。華言滅度。謂
<pb ed="B" xml:id="B22.0117.0512c" n="0512c"/>
<lb ed="B" n="0512c01"/>如來化身。示現滅度。皆由深入涅槃生死境
<lb ed="B" n="0512c02"/>界。故能示現。菩薩稱佛深入而見。是名涅槃
<lb ed="B" n="0512c03"/>佛深入見。（滅度。謂大患永滅。超度三界也。
<lb ed="B" n="0512c04"/>）六法界佛普至見。謂如來之身充滿清淨
<lb ed="B" n="0512c05"/>法界。無所不至。菩薩稱佛普至而見。是名法
<lb ed="B" n="0512c06"/>界佛普至見。七心佛安住見。謂如來之心。湛
<lb ed="B" n="0512c07"/>然不動。安住真性。菩薩稱佛安住而見。是名
<lb ed="B" n="0512c08"/>心佛安住見。八三昧佛無量無依見。（梵語
<lb ed="B" n="0512c09"/>三昧。華言正定。）謂如來清淨無量三昧。寂
<lb ed="B" n="0512c10"/>然常照。無念無依。恒現在前。菩薩稱佛無量
<lb ed="B" n="0512c11"/>無依而見。是名三昧佛無量無依見。九本性
<lb ed="B" n="0512c12"/>佛明了見。謂如來本覺真性。清淨湛然。洞徹
<lb ed="B" n="0512c13"/>明了。菩薩稱佛明了而見。是名本性佛明了
<lb ed="B" n="0512c14"/>見。十隨樂佛普授見。謂如來隨自他意之樂
<lb ed="B" n="0512c15"/>欲。普授一切之身。菩薩稱佛普授而見。是名
<lb ed="B" n="0512c16"/>隨樂佛普授見。</p></cb:def></entry>
<lb ed="B" n="0512c17"/><entry><form>【融三世間十身】（出華嚴經疏）</form><cb:def><p xml:id="pB22p0512c1712" style="margin-left:1em" cb:place="inline">融者。
<lb ed="B" n="0512c18"/>通也。會也。三世間者。一有情世間。二器世間。
<pb ed="B" xml:id="B22.0117.0513a" n="0513a"/>
<lb ed="B" n="0513a01"/>三智正覺世間也。謂菩薩知諸眾生心。隨其
<lb ed="B" n="0513a02"/>所樂。融會三種世間以為十身。復以十身及
<lb ed="B" n="0513a03"/>自身。遞互相作。融通無礙。是名融三世間十
<lb ed="B" n="0513a04"/>身也。（隔別名世。間差名間。有情世間。即眾
<lb ed="B" n="0513a05"/>生世間。器世間。即國土世間。謂世界如器故
<lb ed="B" n="0513a06"/>也。智正覺世間。即佛世間。以其一一隔別間
<lb ed="B" n="0513a07"/>差。故通稱為世間也。遞互相作者。謂菩薩如
<lb ed="B" n="0513a08"/>以眾生身作自身。亦作國土身乃至虛空身
<lb ed="B" n="0513a09"/>之類。此之十身。與菩薩自身。一一遞互相作。
<lb ed="B" n="0513a10"/>融通無礙也。）一眾生身。眾生身者。謂五蘊
<lb ed="B" n="0513a11"/>眾共和合而生其身。即有情世間諸眾生身
<lb ed="B" n="0513a12"/>也。菩薩知諸眾生心之所樂。即以眾生身作
<lb ed="B" n="0513a13"/>自身。亦作國土身乃至虛空身也。（五蘊者。
<lb ed="B" n="0513a14"/>色蘊。受蘊。想蘊。行蘊。識蘊也。）二國土身。國
<lb ed="B" n="0513a15"/>土身者。謂山河大地諸器世間剎土身也。菩
<lb ed="B" n="0513a16"/>薩知諸眾生心之所樂。即以國土身作自身。
<lb ed="B" n="0513a17"/>亦作眾生身乃至虛空身也。三業報身。業報
<lb ed="B" n="0513a18"/>身者。謂煩惱為因。所感業報身也。菩薩知諸
<pb ed="B" xml:id="B22.0117.0513b" n="0513b"/>
<lb ed="B" n="0513b01"/>眾生心之所樂。即以業報身作自身。亦作眾
<lb ed="B" n="0513b02"/>生身乃至虛空身也。四聲聞身。聲聞身者。謂
<lb ed="B" n="0513b03"/>聞佛聲教。悟真諦理。所證聲聞身也。菩薩知
<lb ed="B" n="0513b04"/>諸眾生心之所樂。即以聲聞身作自身。亦作
<lb ed="B" n="0513b05"/>眾生身乃至虛空身也。五獨覺身。獨覺身者。
<lb ed="B" n="0513b06"/>謂出無佛之世。獨宿孤峯。觀物變化。無師自
<lb ed="B" n="0513b07"/>悟。所證獨覺身也。菩薩知諸眾生心之所樂。
<lb ed="B" n="0513b08"/>即以獨覺身作自身。亦作眾生身乃至虛空
<lb ed="B" n="0513b09"/>身也。六菩薩身。菩薩。梵語具云菩提薩埵。華
<lb ed="B" n="0513b10"/>言覺有情。謂菩薩於有情眾生之中。既自覺
<lb ed="B" n="0513b11"/>悟。亦能覺他有情。所證菩薩身也。菩薩隨彼
<lb ed="B" n="0513b12"/>心之所樂。即以自身現眾生身乃至虛空身
<lb ed="B" n="0513b13"/>也。七如來身。如來身者。謂乘如實道。來成正
<lb ed="B" n="0513b14"/>覺。為如來身也。菩薩隨諸眾生心之所樂。即
<lb ed="B" n="0513b15"/>以如來身作自身。亦作眾生身乃至虛空身
<lb ed="B" n="0513b16"/>也。八智身。智身者。謂智慧圓明。一切諸法皆
<lb ed="B" n="0513b17"/>能決了。為智慧身也。菩薩隨諸眾生心之所
<lb ed="B" n="0513b18"/>樂。即以智身作自身。亦作眾生身乃至虛空
<pb ed="B" xml:id="B22.0117.0513c" n="0513c"/>
<lb ed="B" n="0513c01"/>身也。九法身。法身者。謂所證無漏法界之體
<lb ed="B" n="0513c02"/>而為法身也。菩薩知諸眾生心之所樂。即以
<lb ed="B" n="0513c03"/>法界身作自身。亦作眾生身乃至虛空身也。
<lb ed="B" n="0513c04"/>（無漏者。謂惑業淨盡。不漏落三界生死也。
<lb ed="B" n="0513c05"/>）十虛空身。虛空身者。謂非眾生國土諸有
<lb ed="B" n="0513c06"/>量身。乃是無名無相之虛空身也。菩薩隨彼
<lb ed="B" n="0513c07"/>心之所樂。即以虛空身作自身。亦作眾生身
<lb ed="B" n="0513c08"/>乃至法身也。</p></cb:def></entry>
<lb ed="B" n="0513c09"/><entry><form>【十種佛】（出華嚴經）</form><cb:def><p xml:id="pB22p0513c0908" style="margin-left:1em" cb:place="inline">佛。梵語具云佛
<lb ed="B" n="0513c10"/>陁。華言覺。謂自覺覺他。覺行圓滿也。一成正
<lb ed="B" n="0513c11"/>覺佛。謂佛於菩提樹下降伏諸魔。朗然大悟。
<lb ed="B" n="0513c12"/>證無上果。是名成正覺佛。（梵語菩提。華言
<lb ed="B" n="0513c13"/>道。謂之菩提樹者。以佛於此樹下成道而得
<lb ed="B" n="0513c14"/>名也。）二願佛。謂佛從兜率下生人間。說法
<lb ed="B" n="0513c15"/>度生。酬宿因願。是名願佛。（梵語兜率。華言
<lb ed="B" n="0513c16"/>知足。）三業報佛。謂佛修萬行清淨業因。感
<lb ed="B" n="0513c17"/>相好莊嚴果報。是名業報佛。四住持佛。謂佛
<lb ed="B" n="0513c18"/>真身及於舍利。住持世間。永久不壞。是名住
<pb ed="B" xml:id="B22.0117.0514a" n="0514a"/>
<lb ed="B" n="0514a01"/>持佛。（梵語舍利。華言骨身。）五涅槃佛。梵
<lb ed="B" n="0514a02"/>語涅槃。華言滅度。謂佛應身。化事既終。示現
<lb ed="B" n="0514a03"/>滅度。是名涅槃佛。（滅度者。謂大患永滅。超
<lb ed="B" n="0514a04"/>度三界也。）六法界佛。謂佛證一真法界無
<lb ed="B" n="0514a05"/>漏之體。有大智慧。放大光明。徧照一切。是名
<lb ed="B" n="0514a06"/>法界佛。（無漏者。謂惑業淨盡。不漏落三界
<lb ed="B" n="0514a07"/>生死也。）七心佛。謂佛心體離念。虛徹靈通。
<lb ed="B" n="0514a08"/>本來真覺。寂然獨照。是名心佛。八三昧佛。梵
<lb ed="B" n="0514a09"/>語三昧。華言正定。謂佛常住大定。如如不動。
<lb ed="B" n="0514a10"/>了知一切。是名三昧佛。九本性佛。謂佛具大
<lb ed="B" n="0514a11"/>智慧。照了自性本來是佛。具足恒沙性妙功
<lb ed="B" n="0514a12"/>德。是名本性佛。十隨樂佛。謂佛隨機樂欲。如
<lb ed="B" n="0514a13"/>意速疾。即為現身說法。令其行業成就。是名
<lb ed="B" n="0514a14"/>隨樂佛。</p></cb:def></entry>
<lb ed="B" n="0514a15"/><entry><form>【華嚴十類經】（出華嚴經疏）</form><cb:def><p xml:id="pB22p0514a1511" style="margin-left:1em" cb:place="inline">謂毘盧
<lb ed="B" n="0514a16"/>遮那如來。以本願力。現法界無盡身雲。徧一
<lb ed="B" n="0514a17"/>切處。常轉無上法輪。令諸眾生入華藏海。無
<lb ed="B" n="0514a18"/>有窮盡。故知此經。難可限量。然自狹至寬。畧
<pb ed="B" xml:id="B22.0117.0514b" n="0514b"/>
<lb ed="B" n="0514b01"/>明十類。故現相品云。毘盧遮那佛。願力周法
<lb ed="B" n="0514b02"/>界。一切國土中。恒轉無上輪。是也。（梵語毘
<lb ed="B" n="0514b03"/>盧遮那。華言徧一切處。）一略本經。謂此經
<lb ed="B" n="0514b04"/>一部三十九品八十卷文。現傳世間。乃是下
<lb ed="B" n="0514b05"/>本十萬偈中之四萬五千偈。未得具足。故名
<lb ed="B" n="0514b06"/>略本經。二下本經。謂此經蓋文殊與阿難結
<lb ed="B" n="0514b07"/>集已。龍神收入龍宮。後因龍樹菩薩入龍宮。
<lb ed="B" n="0514b08"/>見此大不思議經。具有上中下三本。下本十
<lb ed="B" n="0514b09"/>萬偈。四十八品。龍樹遂記出流傳于世。故名
<lb ed="B" n="0514b10"/>下本經。（文殊。梵語具云文殊師利。華言妙
<lb ed="B" n="0514b11"/>德。梵語阿難。華言慶喜。龍樹者。本傳云。其母
<lb ed="B" n="0514b12"/>樹下生之。又因龍接入宮以成其道。遂以為
<lb ed="B" n="0514b13"/>號。大智度論云。大不思議經。即華嚴經也。）
<lb ed="B" n="0514b14"/>三中本經。謂此經龍樹於龍宮所見。有四十
<lb ed="B" n="0514b15"/>九萬八千八百偈。一千二百品。故名中本經。
<lb ed="B" n="0514b16"/>四上本經。謂此經龍樹於龍宮所見。有十箇
<lb ed="B" n="0514b17"/>三千大千世界微塵數偈。一四天下微塵數
<lb ed="B" n="0514b18"/>品。故名上本經。（四天下者。即東弗于逮。南
<pb ed="B" xml:id="B22.0117.0514c" n="0514c"/>
<lb ed="B" n="0514c01"/>閻浮提。西瞿耶尼。北鬱單越之四洲也。）五
<lb ed="B" n="0514c02"/>普眼經。謂此經中普眼法門。於一法之中。能
<lb ed="B" n="0514c03"/>見無量之法。即海雲比丘所持。以大海為墨。
<lb ed="B" n="0514c04"/>須彌聚筆。書此法門一品中一門。一門中一
<lb ed="B" n="0514c05"/>法。一法中一義。一義中一句。不得少分。何況
<lb ed="B" n="0514c06"/>能盡。故名普眼經。（海雲比丘者。即善財童
<lb ed="B" n="0514c07"/>子第三所參之善知識。以此普眼法門。開導
<lb ed="B" n="0514c08"/>善財者也。）六同說經。謂佛約百億同類世
<lb ed="B" n="0514c09"/>界。徧於虛空。皆有主伴。同說無盡法輪。不思
<lb ed="B" n="0514c10"/>議品云。如一佛身。轉如是無盡法輪。如是盡
<lb ed="B" n="0514c11"/>虛空界。一一毛端分量之處。一一化身皆如
<lb ed="B" n="0514c12"/>是說。音聲文字句義。一一充徧法界。故名同
<lb ed="B" n="0514c13"/>說經。七異說經。謂佛約樹形等異類世界。其
<lb ed="B" n="0514c14"/>中眾生報類亦別。於彼現身說法。化導羣生。
<lb ed="B" n="0514c15"/>施設不同。故名異說經。（樹形者。謂世界之
<lb ed="B" n="0514c16"/>形如樹也。）八主伴經。謂毘盧遮那與十方
<lb ed="B" n="0514c17"/>佛。互為主伴。重重無盡而說此經。如此方遮
<lb ed="B" n="0514c18"/>那為主。說此法時。十方諸佛為伴。彼方為主。
<pb ed="B" xml:id="B22.0117.0515a" n="0515a"/>
<lb ed="B" n="0515a01"/>此方為伴。如此方說十住時。十方來證。皆言
<lb ed="B" n="0515a02"/>我等國土皆說此法。則知十方國土一切諸
<lb ed="B" n="0515a03"/>方。互為主伴。皆說此經。故名主伴經。（十住。
<lb ed="B" n="0515a04"/>即經中十住品也。）九眷屬經。謂佛隨順機
<lb ed="B" n="0515a05"/>宜之教。是此經之眷屬。蓋下劣之機。不能聞
<lb ed="B" n="0515a06"/>圓頓一乘大法。故佛隨宜說三乘教。作勝方
<lb ed="B" n="0515a07"/>便。引入此門。經云。普眼修多羅。以佛剎微塵
<lb ed="B" n="0515a08"/>數修多羅以為眷屬。故名眷屬經。（三乘者。
<lb ed="B" n="0515a09"/>聲聞乘。緣覺乘。菩薩乘也。梵語修多羅。華言
<lb ed="B" n="0515a10"/>契經。）十圓滿經。謂此經名圓滿因輪。融上
<lb ed="B" n="0515a11"/>九經為一。無盡修多羅海。隨一會一品一文
<lb ed="B" n="0515a12"/>一句。皆攝無盡法海。圓滿具足。經云。顯現自
<lb ed="B" n="0515a13"/>在力。為說圓滿經。無量諸眾生。悉授菩提記。
<lb ed="B" n="0515a14"/>故名圓滿經。（因輪。即根本法輪也。根本法
<lb ed="B" n="0515a15"/>輪若轉。一切法輪皆轉也。）</p></cb:def></entry>
<lb ed="B" n="0515a16"/><entry><form>【十種教體】（出華嚴經疏）</form><cb:def><p xml:id="pB22p0515a1610" style="margin-left:1em" cb:place="inline">教者。謂如
<lb ed="B" n="0515a17"/>來所說一大藏教也。體即體性。教之本也。然
<lb ed="B" n="0515a18"/>如來所說之教。詮顯權實義趣。淺深不同。故
<pb ed="B" xml:id="B22.0117.0515b" n="0515b"/>
<lb ed="B" n="0515b01"/>分十體。收攝一切教法。罄無不盡也。（權者。
<lb ed="B" n="0515b02"/>三乘權教。謂聲聞緣覺菩薩也。實者。一乘實
<lb ed="B" n="0515b03"/>教也。）一音聲語言體。謂言音語業為教體
<lb ed="B" n="0515b04"/>也。故佛唱號言辭評量論說。是為教體。楞嚴
<lb ed="B" n="0515b05"/>經云。此方真教體。清淨在音聞。是也。二名句
<lb ed="B" n="0515b06"/>文身體。名者依事立名。句者眾語合成。文者
<lb ed="B" n="0515b07"/>聯合眾義。皆言身者。身即聚集之義。謂此三
<lb ed="B" n="0515b08"/>者長短高下。次第行布。而能詮顯教法之體
<lb ed="B" n="0515b09"/>也。三通取四法體。謂通取聲名句文四法而
<lb ed="B" n="0515b10"/>為能詮教體也。淨名經云。通用四法。為佛教
<lb ed="B" n="0515b11"/>體。是也。四通攝所詮體。謂經文通攝所詮義
<lb ed="B" n="0515b12"/>理為教體也。蓋文是所依。義是能依。文是能
<lb ed="B" n="0515b13"/>詮。義是所詮。此明文義相成也。經云。文隨於
<lb ed="B" n="0515b14"/>義義隨文。是也。五諸法顯義體。謂世間一切
<lb ed="B" n="0515b15"/>諸法。能顯義理。皆為教體也。淨名經云。或有
<lb ed="B" n="0515b16"/>佛土。以佛光明而作佛事。香積世界。餐香飯
<lb ed="B" n="0515b17"/>而三昧顯。極樂佛國。水鳥樹林皆宣妙法。華
<lb ed="B" n="0515b18"/>嚴性海。雲臺寶網同演法音。毛孔光明。皆作
<pb ed="B" xml:id="B22.0117.0515c" n="0515c"/>
<lb ed="B" n="0515c01"/>佛事。是也。（香積。佛國土名也。香飯者。即惟
<lb ed="B" n="0515c02"/>摩詰遣化人詣彼國所取之香飯也。梵語三
<lb ed="B" n="0515c03"/>昧。華言正定。）六攝境唯心體。謂以前五種
<lb ed="B" n="0515c04"/>一切諸法。唯心所現。故攝為教體也。起信論
<lb ed="B" n="0515c05"/>云。所言法者。謂眾生心。是心則攝一切世間
<lb ed="B" n="0515c06"/>出世間法。是也。七會緣入實體。謂會前六門
<lb ed="B" n="0515c07"/>緣起差別教法。同入真如一實之體也。蓋諸
<lb ed="B" n="0515c08"/>聖教皆從真如流出。故因緣事相本空。全是
<lb ed="B" n="0515c09"/>真如體性也。八理事無礙體。謂真如是理。教
<lb ed="B" n="0515c10"/>法是事。此二無礙。為教體也。蓋一切教法雖
<lb ed="B" n="0515c11"/>全體即真如。而不礙事相宛然。雖真如全體
<lb ed="B" n="0515c12"/>為一切教法。而不礙理性明現。二互交徹。無
<lb ed="B" n="0515c13"/>礙融通也。九事事無礙體。謂一切法。文義圓
<lb ed="B" n="0515c14"/>融。以無障礙法界為教體也。蓋所起教。稱性
<lb ed="B" n="0515c15"/>融通。事事無礙。遂令一言一音。一文一義。一
<lb ed="B" n="0515c16"/>因一果。一毛一塵。含攝法界。圓融無礙。遞互
<lb ed="B" n="0515c17"/>交參。重重無盡。經云。佛以一妙音。周聞十方
<lb ed="B" n="0515c18"/>國。眾音悉具足。法雨皆充徧。是也。十海印炳
<pb ed="B" xml:id="B22.0117.0516a" n="0516a"/>
<lb ed="B" n="0516a01"/>現體。謂海印三昧為教體也。然海印是喻。三
<lb ed="B" n="0516a02"/>昧是定。如來說華嚴經時。入是三昧。一切諸
<lb ed="B" n="0516a03"/>法。炳然齊現。大寂定中。猶如香海澄渟。湛然
<lb ed="B" n="0516a04"/>不動。四天下中一切眾生色身形像。皆於其
<lb ed="B" n="0516a05"/>中歷歷頓現。如印印文。其差別無盡教法及
<lb ed="B" n="0516a06"/>所化機。雖大小不同。亦同緣起。炳現定中。經
<lb ed="B" n="0516a07"/>云。或現童男童女形。天龍及以阿修羅。乃至
<lb ed="B" n="0516a08"/>摩睺羅伽等。隨其所樂悉令見。眾生形相各
<lb ed="B" n="0516a09"/>不同。行業音聲亦無量。如是一切皆能現。海
<lb ed="B" n="0516a10"/>印三昧威神力。是也。（四天下者。即東弗于
<lb ed="B" n="0516a11"/>逮。南閻浮提。西瞿耶尼。北鬱單越之四洲也。
<lb ed="B" n="0516a12"/>梵語阿修羅。華言無端正。梵語摩睺羅伽。華
<lb ed="B" n="0516a13"/>言大腹行。地龍也。）</p></cb:def></entry>
<lb ed="B" n="0516a14"/><entry><form>【教起十因】（出華嚴經疏）</form><cb:def><p xml:id="pB22p0516a1410" style="margin-left:1em" cb:place="inline">謂如來出
<lb ed="B" n="0516a15"/>現。說華嚴經。必有因緣。故出現品云。非以一
<lb ed="B" n="0516a16"/>緣。非以一事。如來出現。以無量因緣而得成
<lb ed="B" n="0516a17"/>就。令斯教興。故以因緣二字。各開十義。以顯
<lb ed="B" n="0516a18"/>無盡。先彰十因。後顯十緣。故云教起因緣也。
<pb ed="B" xml:id="B22.0117.0516b" n="0516b"/>
<lb ed="B" n="0516b01"/>一法應爾。法應爾者。理本當然也。謂如來出
<lb ed="B" n="0516b02"/>現。法應說此華嚴經故。所以諸佛皆於無盡
<lb ed="B" n="0516b03"/>世界。常轉無盡法輪。令諸眾生返本還源。佛
<lb ed="B" n="0516b04"/>佛道同。法皆如此也。二酬宿因。酬宿因者。謂
<lb ed="B" n="0516b05"/>如來說法。為酬宿世願因也。蓋如來於因中
<lb ed="B" n="0516b06"/>精修道行。願度眾生。今既成佛。當酬宿願。是
<lb ed="B" n="0516b07"/>以悲智雙運。行願齊周。說廣大法。度諸眾生
<lb ed="B" n="0516b08"/>也。三順機感。謂如來說教。必由機緣所感。若
<lb ed="B" n="0516b09"/>無當機之眾。雖說無益。所以說者。必隨順機
<lb ed="B" n="0516b10"/>宜也。四為教本。謂如來先說此一乘圓頓之
<lb ed="B" n="0516b11"/>法為諸教之本。然後漸施末教。調停小機。根
<lb ed="B" n="0516b12"/>器既熟。使其悟入如來智慧也。（末教者。即
<lb ed="B" n="0516b13"/>聲聞緣覺小教也。）五顯果德。謂如來顯揚
<lb ed="B" n="0516b14"/>妙果勝德。令人信樂。若不知佛果德。安能渴
<lb ed="B" n="0516b15"/>仰懇求。故佛舉揚華藏世界微妙十身依正
<lb ed="B" n="0516b16"/>果德。蓋為此也。（依正果德有二種。一依果。
<lb ed="B" n="0516b17"/>即華藏世界也。二正果。即如來十身也。十身
<lb ed="B" n="0516b18"/>者。菩提身。願身。化身。力持身。相好莊嚴身。威
<pb ed="B" xml:id="B22.0117.0516c" n="0516c"/>
<lb ed="B" n="0516c01"/>勢身。意生身。福德身。法身。智身也。）六彰地
<lb ed="B" n="0516c02"/>位。謂此經彰顯菩薩修行地位。從因至果。有
<lb ed="B" n="0516c03"/>階差也。然有二種。一行布位。即排布行列。次
<lb ed="B" n="0516c04"/>第升進也。三圓融位。即一位攝一切位也。如
<lb ed="B" n="0516c05"/>初地等。一地之中具攝一切諸地功德。是也。
<lb ed="B" n="0516c06"/>（初地者。即十地中初歡喜地也。）七說勝
<lb ed="B" n="0516c07"/>行。謂如來宣說殊勝妙行。令人信向也。蓋欲
<lb ed="B" n="0516c08"/>登妙位。非行不階。故說無量勝行。使一切菩
<lb ed="B" n="0516c09"/>薩及諸眾生依教立行。造修證入也。八示真
<lb ed="B" n="0516c10"/>法。謂如來出世。宣示真實大法。令人開解也。
<lb ed="B" n="0516c11"/>蓋欲修諸勝行。决須解了法理。不達法理。行
<lb ed="B" n="0516c12"/>亦非真。經云。不了真實法。諸佛故興世。是也。
<lb ed="B" n="0516c13"/>九開因信。謂如來開示一切眾生本有性德
<lb ed="B" n="0516c14"/>也。蓋以如上真法勝行因果。皆眾生性中本
<lb ed="B" n="0516c15"/>有。但相變體殊。情生智隔。不能覺了。故談斯
<lb ed="B" n="0516c16"/>經。令其開悟也。（相變體殊者。謂生佛之相
<lb ed="B" n="0516c17"/>既變。理性之體亦殊也。）十利今後。謂如來
<lb ed="B" n="0516c18"/>說法。利益今世後世一切眾生也。經云。我等
<pb ed="B" xml:id="B22.0117.0517a" n="0517a"/>
<lb ed="B" n="0517a01"/>諸佛護持此法。令未來世一切菩薩皆悉得
<lb ed="B" n="0517a02"/>聞。獲大利益。是也。</p></cb:def></entry>
<lb ed="B" n="0517a03"/><entry><form>【教起十緣】（出華嚴經疏）</form><cb:def><p xml:id="pB22p0517a0310" style="margin-left:1em" cb:place="inline">一依時。時
<lb ed="B" n="0517a04"/>即說經時分也。謂如來心冥至道。則混一古
<lb ed="B" n="0517a05"/>今。一念與多劫圓融。本無時分可限今以無
<lb ed="B" n="0517a06"/>時之時。略顯十時。恒演此經。經云。諸佛得菩
<lb ed="B" n="0517a07"/>提。實不計於日。是也。（劫。梵語具云劫波。華
<lb ed="B" n="0517a08"/>言分別時節。十時者。一念時。盡七日時。徧三
<lb ed="B" n="0517a09"/>際時。攝同類劫時。收異類劫時。以念攝劫時。
<lb ed="B" n="0517a10"/>劫念重收時。異類界時。彼此相入時。以本收
<lb ed="B" n="0517a11"/>末時也。）二依處。處即說經處所也。謂諸佛
<lb ed="B" n="0517a12"/>菩薩於十方盡虛空徧法界微塵剎海。乃至
<lb ed="B" n="0517a13"/>容一一毛端之處。皆有七處九會。頓演此經。
<lb ed="B" n="0517a14"/>猶如帝網。重重無盡。故云依處也。（七處者。
<lb ed="B" n="0517a15"/>一菩提場。二普光明殿。三忉利天。四夜摩天。
<lb ed="B" n="0517a16"/>五兜率天。六他化天。七逝多林。九會者。六處
<lb ed="B" n="0517a17"/>各說一會。惟普光明殿三會說也。）三依主。
<lb ed="B" n="0517a18"/>主即說經教主也。謂毘盧遮那佛。現法界無
<pb ed="B" xml:id="B22.0117.0517b" n="0517b"/>
<lb ed="B" n="0517b01"/>盡身雲。周徧十方微塵剎海。常說華嚴。經云。
<lb ed="B" n="0517b02"/>如於此處見佛坐。一切塵中亦復然。故云依
<lb ed="B" n="0517b03"/>主也。（梵語毘盧遮那。華言徧一切處。）四依
<lb ed="B" n="0517b04"/>三昧。梵語三昧。華言正定。謂佛說經。必先入
<lb ed="B" n="0517b05"/>三昧定。靜鑒法理。權實分明。然後從定而起。
<lb ed="B" n="0517b06"/>應機而說。故云依三昧也。（權實分明者。謂
<lb ed="B" n="0517b07"/>說小乘法為權。大乘法為實也。）五依現相。
<lb ed="B" n="0517b08"/>現相即說經之初現瑞相也。謂或放光動地。
<lb ed="B" n="0517b09"/>華雨香雲。皆為說法之瑞。故於諸會將欲說
<lb ed="B" n="0517b10"/>法。必先放光。警動物機。故云依現相也。六依
<lb ed="B" n="0517b11"/>說人。說人即說法之人也。謂法無廢興弘之
<lb ed="B" n="0517b12"/>由人。經云佛法無人說。雖慧莫能了。故云依
<lb ed="B" n="0517b13"/>說人也。七依聽人。聽人即聽法之人也。謂佛
<lb ed="B" n="0517b14"/>說法。若無聽者。終無有說。故云依聽人也。八
<lb ed="B" n="0517b15"/>依德本。德本謂談經必以智慧行願為本也。
<lb ed="B" n="0517b16"/>若內無德本。外豈能談。故佛告金剛幢菩薩
<lb ed="B" n="0517b17"/>言。由汝智慧清淨故。告普賢菩薩言。亦以汝
<lb ed="B" n="0517b18"/>修諸菩薩行願故。令汝入於三昧而演說法。
<pb ed="B" xml:id="B22.0117.0517c" n="0517c"/>
<lb ed="B" n="0517c01"/>故云依德本也。九依請人。請人即諮請法要
<lb ed="B" n="0517c02"/>之人也。謂說法之人。慈悲深厚。雖無人請問。
<lb ed="B" n="0517c03"/>而或自談。若敬法重人。要須誠請而後為說。
<lb ed="B" n="0517c04"/>故云依請人也。十依能加。能加謂如來以神
<lb ed="B" n="0517c05"/>力加被菩薩而說經也。然加有二種。一者顯
<lb ed="B" n="0517c06"/>加。即佛以三業神力顯然加被。二者冥加即
<lb ed="B" n="0517c07"/>佛密與智慧令他說法。故云依能加也。（三
<lb ed="B" n="0517c08"/>業者。身業。口業。意業也。）</p></cb:def></entry>
<lb ed="B" n="0517c09"/><entry><form>【教被十機】（出華嚴經疏）</form><cb:def><p xml:id="pB22p0517c0910" style="margin-left:1em" cb:place="inline">教者謂華
<lb ed="B" n="0517c10"/>嚴一乘圓頓之法也。蓋毘盧遮那如來演說
<lb ed="B" n="0517c11"/>此經。化被羣機通有十類。故云教被十機也。
<lb ed="B" n="0517c12"/>（梵語毘盧遮那。華言徧一切處。）一被無
<lb ed="B" n="0517c13"/>信機。謂邪見眾生。無有善根。不能信受。或時
<lb ed="B" n="0517c14"/>聞已。反生誹謗。墮諸惡道。雖墮惡道。由聞名
<lb ed="B" n="0517c15"/>故。熏成其種。是名被無信機。二被違真機。謂
<lb ed="B" n="0517c16"/>人違圓教真法。而依傍此經。以求名利。不淨
<lb ed="B" n="0517c17"/>說法。集邪善因。雖違真教。佛作饒益。曾無厭
<lb ed="B" n="0517c18"/>捨。是名被違真機。三被乖實機。謂人執著文
<pb ed="B" xml:id="B22.0117.0518a" n="0518a"/>
<lb ed="B" n="0518a01"/>言。即乖違實理。而圓妙義門。不入其心。雖乖
<lb ed="B" n="0518a02"/>實理。由熏聞成種。是名被乖實機。四被狹劣
<lb ed="B" n="0518a03"/>機。謂二乘之人。根器狹小故。雖在法會。如聾
<lb ed="B" n="0518a04"/>如啞。不聞此經。根雖狹劣。宿種蒙熏。是名被
<lb ed="B" n="0518a05"/>狹劣機。（二乘者。聲聞乘。緣覺乘也。）五被
<lb ed="B" n="0518a06"/>守權機。權即權巧方便。機即所化之機。謂權
<lb ed="B" n="0518a07"/>教之人。執守三乘之法。次第證修。不信圓融
<lb ed="B" n="0518a08"/>具德之教。雖執權小之教。然蒙佛饒益。終能
<lb ed="B" n="0518a09"/>醒悟。是名被守權機。（三乘者。聲聞乘。緣覺
<lb ed="B" n="0518a10"/>乘。菩薩乘也。）六被正為機。謂佛正為一乘
<lb ed="B" n="0518a11"/>圓機。說此具德之教。使其聞而信解。修行悟
<lb ed="B" n="0518a12"/>入。即運不思議之妙乘。遊入蓮華藏海。是名
<lb ed="B" n="0518a13"/>被正為機。（遊入華藏海者。以喻所證法界
<lb ed="B" n="0518a14"/>之理。無不周徧而含攝也。）七被兼為機。謂
<lb ed="B" n="0518a15"/>人聞此經。雖未悟入。而能信受。成堅固種。經
<lb ed="B" n="0518a16"/>云。如人食少金剛。終竟不消。此約未證悟者。
<lb ed="B" n="0518a17"/>稱之為兼。是名被兼為機。八被引為機。謂前
<lb ed="B" n="0518a18"/>權教菩薩。不信圓融具德之法。故於十地之
<pb ed="B" xml:id="B22.0117.0518b" n="0518b"/>
<lb ed="B" n="0518b01"/>中。以六相圓融之義。借其三乘行布之名。寄
<lb ed="B" n="0518b02"/>位增勝。誘引演說。令彼信受。即入圓融。是名
<lb ed="B" n="0518b03"/>被引為機。（十地者。歡喜地。離垢地。發光地。
<lb ed="B" n="0518b04"/>焰慧地。難勝地。現前地。遠行地。不動地。善慧
<lb ed="B" n="0518b05"/>地。法雲地也。六相者。總相。別相。同相。異相。成
<lb ed="B" n="0518b06"/>相。壞相也。）九被權為機。謂二乘聾瞽不聞
<lb ed="B" n="0518b07"/>者。乃是諸大菩薩權示聲聞之行。在於法會。
<lb ed="B" n="0518b08"/>假言不聞。及至逝多林中。却頓悟法界。示小
<lb ed="B" n="0518b09"/>乘根。亦可得入。是名被權為機。（梵語逝多。
<lb ed="B" n="0518b10"/>華言勝林。）十被遠為機。謂久遠之機。令其
<lb ed="B" n="0518b11"/>成熟也。蓋凡夫外道。無性闡提。及未來世一
<lb ed="B" n="0518b12"/>切眾生。悉有佛性。咸是所被。今雖不信。後必
<lb ed="B" n="0518b13"/>當入。遠熏成種。是名被遠為機。（闡提。梵語
<lb ed="B" n="0518b14"/>具云一闡提。華言信不具。）</p></cb:def></entry>
<lb ed="B" n="0518b15"/><entry><form>【十宗收教】（出華嚴經疏）</form><cb:def><p xml:id="pB22p0518b1510" style="margin-left:1em" cb:place="inline">唐賢首法
<lb ed="B" n="0518b16"/>藏國師。為宗計不同。乃開十宗。判五教。收釋
<lb ed="B" n="0518b17"/>一代聖教。理無不盡。故前六宗收小乘教。第
<lb ed="B" n="0518b18"/>七宗收始教。第八宗收頓教。第九宗收終教。
<pb ed="B" xml:id="B22.0117.0518c" n="0518c"/>
<lb ed="B" n="0518c01"/>第十宗收圓教。故云十宗收教也。一我法俱
<lb ed="B" n="0518c02"/>有宗。謂此宗執著有我。及計有無等法。悉皆
<lb ed="B" n="0518c03"/>是有。是為我法俱有宗。二法有我無宗。謂此
<lb ed="B" n="0518c04"/>宗計諸法是有。不離色心。而於我相。了不可
<lb ed="B" n="0518c05"/>得。是為法有我無宗。三法無去來宗。謂此宗
<lb ed="B" n="0518c06"/>計一切現在法是有。計過去未來之法俱無。
<lb ed="B" n="0518c07"/>是為法無去來宗。四現通假實宗。謂此宗計
<lb ed="B" n="0518c08"/>現在法通假通實也。通實者。計五蘊法以為
<lb ed="B" n="0518c09"/>實有。通假者。計十二處十八界以為虛假。是
<lb ed="B" n="0518c10"/>為現通假實宗。（五蘊者。色蘊。受蘊。想蘊。行
<lb ed="B" n="0518c11"/>蘊。識蘊也。十二處者。眼處。耳處。鼻處。舌處。身
<lb ed="B" n="0518c12"/>處。意處。色處。聲處。香處。味處。觸處。法處也。十
<lb ed="B" n="0518c13"/>八界者。眼界。色界。眼識界。耳界。聲界。耳識界。
<lb ed="B" n="0518c14"/>鼻界。香界。鼻識界。舌界。味界。舌識界。身界。觸
<lb ed="B" n="0518c15"/>界。身識界。意界。法界。意識界也。）五俗妄真
<lb ed="B" n="0518c16"/>實宗。謂此宗計世俗之法皆是虛妄。出世之
<lb ed="B" n="0518c17"/>法皆是真實。是為俗妄真實宗。六諸法但名
<lb ed="B" n="0518c18"/>宗。謂此宗計一切諸法唯有假名。無實體性。
<pb ed="B" xml:id="B22.0117.0519a" n="0519a"/>
<lb ed="B" n="0519a01"/>是為諸法但名宗。七三性空有宗。謂此宗但
<lb ed="B" n="0519a02"/>說徧計一種性是空。依他圓成二種性是有。
<lb ed="B" n="0519a03"/>是為三性空有宗。（徧計性者。謂眾生迷惑。
<lb ed="B" n="0519a04"/>不了諸法本空。妄於我身及一切法。周徧計
<lb ed="B" n="0519a05"/>度也。依他性者。謂所有諸法。皆依眾緣相應
<lb ed="B" n="0519a06"/>而起。都無自性也。圓成性者。謂真如之性。不
<lb ed="B" n="0519a07"/>遷不變。圓滿成就也。）八真空絕相宗。謂此
<lb ed="B" n="0519a08"/>宗說真空實相之中。絕一切虛妄假名之相。
<lb ed="B" n="0519a09"/>故般若心經云。是故空中無色。無受想行識
<lb ed="B" n="0519a10"/>等。是為真空絕相宗。九空有無礙宗。謂此宗
<lb ed="B" n="0519a11"/>說空。是即有之空。故不礙有。談有是即空之
<lb ed="B" n="0519a12"/>有。故不礙空。二互交徹。圓融無礙。是為空有
<lb ed="B" n="0519a13"/>無礙宗。十圓融具德宗。謂此宗說一切諸法。
<lb ed="B" n="0519a14"/>稱性圓融。具足眾德。周徧含融。事事無礙。主
<lb ed="B" n="0519a15"/>伴無盡。是為圓融具德宗。（主即佛也。伴即
<lb ed="B" n="0519a16"/>菩薩也。）</p></cb:def></entry>
<lb ed="B" n="0519a17"/><entry><form>【玄門無礙十因】（出華嚴經疏）</form><cb:def><p xml:id="pB22p0519a1712" style="margin-left:1em" cb:place="inline">玄門
<lb ed="B" n="0519a18"/>者。即十玄門也。以此十法性德為因。起大業
<pb ed="B" xml:id="B22.0117.0519b" n="0519b"/>
<lb ed="B" n="0519b01"/>用。令彼玄門諸法。混融無礙。重重無盡。故云
<lb ed="B" n="0519b02"/>玄門無礙十因也。（玄者妙也。）一唯心所
<lb ed="B" n="0519b03"/>現。謂世間出世間一切諸法。唯是真心所現。
<lb ed="B" n="0519b04"/>然法唯心現。全法是心。心既圓融。法亦無礙。
<lb ed="B" n="0519b05"/>經云。知一切法。即心自性。是也。二法無定性。
<lb ed="B" n="0519b06"/>謂一切諸法。既唯心現。從緣而起。無定性也。
<lb ed="B" n="0519b07"/>所謂小非定小。於一微塵能含太虛。大非定
<lb ed="B" n="0519b08"/>大。輪圍無數入毛端中。經云。金剛圍山數無
<lb ed="B" n="0519b09"/>量。悉能安置一毛端。是也。（輪圍者。金剛輪
<lb ed="B" n="0519b10"/>圍山也。）三緣起相由。謂緣起之法。遞相由
<lb ed="B" n="0519b11"/>藉。然法界緣起。義門無量。略舉十義。緣起方
<lb ed="B" n="0519b12"/>成。故云緣起相由也。（十義者。諸緣各異義。
<lb ed="B" n="0519b13"/>互徧相資義。俱存無礙義。異體相入義。異體
<lb ed="B" n="0519b14"/>相即義。體用雙融義。同體相入義。同體相即
<lb ed="B" n="0519b15"/>義。俱融無礙義。同異圓滿義也。）四法性融
<lb ed="B" n="0519b16"/>通。謂法界之性。圓融通達無礙。然一切事法。
<lb ed="B" n="0519b17"/>依性建立。不異真性。性既融通。事亦如之。故
<lb ed="B" n="0519b18"/>一一微塵。各含法界。經云。華藏世界所有塵。
<pb ed="B" xml:id="B22.0117.0519c" n="0519c"/>
<lb ed="B" n="0519c01"/>一一塵中見法界。是也。五如幻夢。幻者。猶如
<lb ed="B" n="0519c02"/>幻師。能以一物為種種物。幻種種物而為一
<lb ed="B" n="0519c03"/>物。夢者。如一夢中所見廣大事業。自謂歷時
<lb ed="B" n="0519c04"/>久遠。經云。如人睡夢中。造作種種事。雖經億
<lb ed="B" n="0519c05"/>千歲。一夜未終盡。是也。六如影像。謂一切法。
<lb ed="B" n="0519c06"/>從心所現。而能含明了性。猶如明鏡。各各互
<lb ed="B" n="0519c07"/>現諸法影像也。經云。遠物近物。雖皆影現。影
<lb ed="B" n="0519c08"/>不隨物而有遠近。是也。七因無限。謂往昔因
<lb ed="B" n="0519c09"/>中。稱法界性。修無量殊勝之因。故今得果。妙
<lb ed="B" n="0519c10"/>用無邊。經云。往修勝行無有邊。今獲神通亦
<lb ed="B" n="0519c11"/>無量。是也。八佛證窮。佛證窮者。謂佛證果窮
<lb ed="B" n="0519c12"/>極也。故三覺圓明。六通自在。稱法界性。說圓
<lb ed="B" n="0519c13"/>滿經。經云。佛住甚深真法性。所流圓滿修多
<lb ed="B" n="0519c14"/>羅。是也。（三覺者。自覺。覺他。覺行圓滿也。）六
<lb ed="B" n="0519c15"/>通者。天眼通。天耳通。他心通。宿命通。身如意
<lb ed="B" n="0519c16"/>通。漏盡通也。梵語修多羅。華言契經。）九深
<lb ed="B" n="0519c17"/>定用。深定用者。謂入甚深大定而起妙用也。
<lb ed="B" n="0519c18"/>蓋以海印等諸三昧力。令一切法炳然齊現。
<pb ed="B" xml:id="B22.0117.0520a" n="0520a"/>
<lb ed="B" n="0520a01"/>無礙圓融。經云。入微塵數諸三昧。一一出生
<lb ed="B" n="0520a02"/>塵等定。是也。（海印三昧者。梵語三昧。華言
<lb ed="B" n="0520a03"/>正定。海印是喻。三昧是定。一切諸法炳然齊
<lb ed="B" n="0520a04"/>現大寂定中。猶如香海。湛然不動。一切色相
<lb ed="B" n="0520a05"/>歷歷顯現。如印印文也。）十神通解脫。解脫
<lb ed="B" n="0520a06"/>即自在之義。謂佛以神通不思議解脫之力。
<lb ed="B" n="0520a07"/>令一切法於一法中建立。顯現圓融自在。經
<lb ed="B" n="0520a08"/>云。於一塵中建立三世一切佛法。是也。（三
<lb ed="B" n="0520a09"/>世者。過去。現在。未來也。）</p></cb:def></entry>
</cb:div></cb:div></body></text></TEI>