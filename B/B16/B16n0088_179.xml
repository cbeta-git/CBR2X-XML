<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-git/xml-p5a/master/schema/cbeta-p5a.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="B16n0088">
<teiHeader>
	<fileDesc>
		<titleStmt>
			<title>Supplement to the Dazangjing, Electronic version, No. 88 古今圖書集成選輯（下）</title>
			<title xml:lang="zh-Hant">大藏經補編數位版, No. 88 古今圖書集成選輯（下）</title>
			<author></author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>88卷</extent>
		<publicationStmt>
			<idno type="CBETA">
				<idno type="canon">B</idno>.<idno type="vol">16</idno>.<idno type="no">88</idno>
			</idno>
			<distributor>
				<name>中華電子佛典協會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2023-06-30 15:48:17 +0800</date>
		</publicationStmt>
		<sourceDesc>
			<bibl>
				<title level="s">Supplement to the Dazangjing</title>
				<title level="s" xml:lang="zh-Hant">大藏經補編</title>
				<title level="m" xml:lang="zh-Hant">古今圖書集成選輯（下）</title>
			</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Input by CBETA(first version), Input by CBETA(second version)</p>
			<p xml:lang="zh-Hant" cb:type="ly">CBETA 人工輸入（版本一），CBETA 人工輸入（版本二）</p>
		</projectDesc>
		<editorialDecl>
			<punctuation resp="orig"><p>原書標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【補編】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
		<charDecl>
			<char xml:id="CB00356">
				<charName>CBETA CHARACTER CB00356</charName>
				<charProp>
					<localName>composition</localName>
					<value>[豆*斗]</value>
				</charProp>
				<charProp>
					<localName>normalized form</localName>
					<value>斗</value>
				</charProp>
				<mapping type="unicode">U+3AB7</mapping>
				<mapping cb:dec="983396" type="PUA">U+F0164</mapping>
			</char>
			<char xml:id="CB00551">
				<charName>CBETA CHARACTER CB00551</charName>
				<charProp>
					<localName>composition</localName>
					<value>[窗/心]</value>
				</charProp>
				<charProp>
					<localName>normalized form</localName>
					<value>窗</value>
				</charProp>
				<mapping type="normal_unicode">U+7ABB</mapping>
				<mapping cb:dec="983591" type="PUA">U+F0227</mapping>
			</char>
			<char xml:id="CB01334">
				<charName>CBETA CHARACTER CB01334</charName>
				<charProp>
					<localName>composition</localName>
					<value>[怡-台+羅]</value>
				</charProp>
				<mapping type="unicode">U+39AC</mapping>
				<mapping cb:dec="984374" type="PUA">U+F0536</mapping>
			</char>
			<char xml:id="CB05329">
				<charName>CBETA CHARACTER CB05329</charName>
				<charProp>
					<localName>composition</localName>
					<value>[打-丁+(天/韭)]</value>
				</charProp>
				<mapping type="unicode">U+22D8D</mapping>
				<mapping cb:dec="988369" type="PUA">U+F14D1</mapping>
			</char>
			<char xml:id="CB30003">
				<charName>CBETA CHARACTER CB30003</charName>
				<charProp>
					<localName>composition</localName>
					<value>[監-皿+立]</value>
				</charProp>
				<mapping type="unicode">U+25AA1</mapping>
				<mapping cb:dec="1013043" type="PUA">U+F7533</mapping>
			</char>
			<char xml:id="CB30298">
				<charName>CBETA CHARACTER CB30298</charName>
				<charProp>
					<localName>composition</localName>
					<value>[一/(匚*〡*〡*(巨-匚))/田]</value>
				</charProp>
				<charProp>
					<localName>normalized form</localName>
					<value>留</value>
				</charProp>
				<mapping cb:dec="1013338" type="PUA">U+F765A</mapping>
			</char>
		</charDecl>
	</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2015-07-21">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">僧部</cb:mulu><cb:mulu type="其他" level="2">列傳五十四</cb:mulu><cb:mulu type="其他" level="3">宋五</cb:mulu><cb:mulu type="其他" level="4">慶閑</cb:mulu><cb:div type="other">
<milestone unit="juan" n="179"/>
<pb ed="B" xml:id="B16.0088.0507a" n="0507a"/>
<lb ed="B" n="0507a01"/><cb:mulu type="卷" n="179"></cb:mulu><cb:div type="other"><head>欽定古今圖書集成博物彙編神異典
<lb ed="B" n="0507a02"/>　第一百七十九卷目錄</head>
<lb ed="B" n="0507a03"/><list><item xml:id="itemB16p0507a0301">僧部列傳五十五
<lb ed="B" n="0507a04"/><list><item xml:id="itemB16p0507a0401">宋六
<lb ed="B" n="0507a05"/><list><item xml:id="itemB16p0507a0501">齊禪師</item><item xml:id="itemB16p0507a0504">行瑛</item>
<lb ed="B" n="0507a06"/><item xml:id="itemB16p0507a0601">僧維琳</item><item xml:id="itemB16p0507a0604">景淳</item>
<lb ed="B" n="0507a07"/><item xml:id="itemB16p0507a0701">饒節</item><item xml:id="itemB16p0507a0703">省聰</item>
<lb ed="B" n="0507a08"/><item xml:id="itemB16p0507a0801">靈照</item><item xml:id="itemB16p0507a0803">守宗</item>
<lb ed="B" n="0507a09"/><item xml:id="itemB16p0507a0901">慶餘</item><item xml:id="itemB16p0507a0903">無相僧</item>
<lb ed="B" n="0507a10"/><item xml:id="itemB16p0507a1001">妙應</item><item xml:id="itemB16p0507a1003">清凉</item>
<lb ed="B" n="0507a11"/><item xml:id="itemB16p0507a1101">覺海</item><item xml:id="itemB16p0507a1103">真如</item>
<lb ed="B" n="0507a12"/><item xml:id="itemB16p0507a1201">佛印</item><item xml:id="itemB16p0507a1203">道潛</item>
<lb ed="B" n="0507a13"/><item xml:id="itemB16p0507a1301">仲殊</item><item xml:id="itemB16p0507a1303">文照</item>
<lb ed="B" n="0507a14"/><item xml:id="itemB16p0507a1401">良玉</item><item xml:id="itemB16p0507a1403">佛慧</item>
<lb ed="B" n="0507a15"/><item xml:id="itemB16p0507a1501">宗本</item><item xml:id="itemB16p0507a1503">法秀</item>
<lb ed="B" n="0507a16"/><item xml:id="itemB16p0507a1601">文慧</item><item xml:id="itemB16p0507a1603">圓璣</item>
<lb ed="B" n="0507a17"/><item xml:id="itemB16p0507a1701">道楷</item><item xml:id="itemB16p0507a1703">報恩</item>
<lb ed="B" n="0507a18"/><item xml:id="itemB16p0507a1801">真淨</item></list></item></list></item></list></cb:div>
<lb ed="B" n="0507a19"/><cb:juan fun="open" n="179"><cb:jhead>神異典第一百七十九卷</cb:jhead></cb:juan>
<lb ed="B" n="0507a20"/><cb:div type="other"><cb:mulu type="其他" level="2">列傳五十五</cb:mulu><head>僧部列傳五十五</head>
<lb ed="B" n="0507a21"/><cb:div type="other"><cb:mulu type="其他" level="3">宋六</cb:mulu><head>宋六</head>
<lb ed="B" n="0507a22"/><cb:div type="other"><cb:mulu type="其他" level="4">齊禪師</cb:mulu><head>齊禪師</head>
<lb ed="B" n="0507a23"/><p xml:id="pB16p0507a2301">按五燈會元吉州青原齊禪師福州陳氏子二十八
<lb ed="B" n="0507a24"/>辭父兄從雲蓋智禪師出家執事首座座一日秉拂
<lb ed="B" n="0507a25"/>罷師問曰某聞首座所說莫曉其義伏望慈悲指示
<lb ed="B" n="0507a26"/>座諄諄誘之使究無著說這箇法踰兩日有省以偈
<lb ed="B" n="0507a27"/>呈曰說法無如這箇親十方剎海一微塵若能於此
<pb ed="B" xml:id="B16.0088.0507b" n="0507b"/>
<lb ed="B" n="0507b01"/>明真理大地何曾見一人座駭然因語智得度徧叩
<lb ed="B" n="0507b02"/>諸方後至石門深蒙器可出住青原僅一紀示寂日
<lb ed="B" n="0507b03"/>說偈遺眾曰昨夜三更過急灘灘頭雲霧黑漫漫一
<lb ed="B" n="0507b04"/>條拄杖為知己擊碎千關與萬關</p></cb:div>
<lb ed="B" n="0507b05"/><cb:div type="other"><cb:mulu type="其他" level="4">行瑛</cb:mulu><head>行瑛</head>
<lb ed="B" n="0507b06"/><p xml:id="pB16p0507b0601">按廣西通志開先行瑛桂州永福人毛氏子受業本
<lb ed="B" n="0507b07"/>州之菩提寺長即出遊至吉州隆慶院謁慶閑多所
<lb ed="B" n="0507b08"/>開悟次叅照覺頓息諸疑出世廬山之開先瑛材器
<lb ed="B" n="0507b09"/>廣大果於立事任人役物如轉石於千仞之溪無不
<lb ed="B" n="0507b10"/>如意有照覺遺風在開先幾二十年初若痰癖屢求
<lb ed="B" n="0507b11"/>去未得臥病者三年一旦起將梵剎鼎新之九年乃
<lb ed="B" n="0507b12"/>成見者駭歎黃太史魯直嘗戲謂瑛為如來藏中之
<lb ed="B" n="0507b13"/>說客菩提塲中之遊俠也</p></cb:div>
<lb ed="B" n="0507b14"/><cb:div type="other"><cb:mulu type="其他" level="4">僧維琳</cb:mulu><head>僧維琳</head>
<lb ed="B" n="0507b15"/><p xml:id="pB16p0507b1501">按浙江通志僧維琳武康人沈約之後也好學能詩
<lb ed="B" n="0507b16"/>熙寧五年蘇軾倅杭招住徑山後遷邑之銅山作庵
<lb ed="B" n="0507b17"/>號無畏大士院有松合抱郡將治屋索材將往伐之
<lb ed="B" n="0507b18"/>琳豫知之命削皮題詩其上云大夫去此棟樑材無
<lb ed="B" n="0507b19"/>復清陰護綠苔只恐夜深明月下悞他千里鶴飛來
<lb ed="B" n="0507b20"/>縣尉至讀其詩乃止政和七年琳既老朝廷崇右道
<lb ed="B" n="0507b21"/>教詔凡僧尼皆頂冠琳堅不受縣遣尉諭之琳即集
<lb ed="B" n="0507b22"/>徒眾為說法趺坐而逝</p></cb:div>
<lb ed="B" n="0507b23"/><cb:div type="other"><cb:mulu type="其他" level="4">景淳</cb:mulu><head>景淳</head>
<lb ed="B" n="0507b24"/><p xml:id="pB16p0507b2401">按廣西通志僧景淳桂人工詩規模淵源出於與可
<lb ed="B" n="0507b25"/>元豐初居豫章乾明寺終日閉門不置侍者聞鄰寺
<lb ed="B" n="0507b26"/>齋鐘即造焉諸剎皆敬愛之或陰雨為送食二十年
<lb ed="B" n="0507b27"/>如一日淳詩意艱深不可遽解如夜色中旬後虛堂
<pb ed="B" xml:id="B16.0088.0507c" n="0507c"/>
<lb ed="B" n="0507c01"/>坐幾更隔溪猿不叫當檻月初生又後夜客來稀幽
<lb ed="B" n="0507c02"/>齋獨掩扉月中無傍立草際一螢飛之類是也</p></cb:div>
<lb ed="B" n="0507c03"/><cb:div type="other"><cb:mulu type="其他" level="4">饒節</cb:mulu><head>饒節</head>
<lb ed="B" n="0507c04"/><p xml:id="pB16p0507c0401">按佛祖綱目饒節字德操臨川人以文章著稱往來
<lb ed="B" n="0507c05"/>襄鄧間嘗令其僕守舍一日見僕歸占對異常怪問
<lb ed="B" n="0507c06"/>之僕曰守舍無所用心聞鄰寺長老有道價特往請
<lb ed="B" n="0507c07"/>一轉語忽爾開悟身心泰然無他也節歎曰汝能是
<lb ed="B" n="0507c08"/>我乃不能何哉徑往白崖問道與其僕祝髮為僧節
<lb ed="B" n="0507c09"/>法名如璧僕名如琳節自號倚松道人嘗勸呂紫薇
<lb ed="B" n="0507c10"/>專意學道詩云向來相許濟時功大似頻伽餉遠空
<lb ed="B" n="0507c11"/>我已定交木上座君猶求舊管城公文章不療百年
<lb ed="B" n="0507c12"/>老世事能排兩頰紅好貸夜<g ref="#CB00551"/>三十刻胡牀趺坐究
<lb ed="B" n="0507c13"/>幡風</p>
<lb ed="B" n="0507c14"/><p xml:id="pB16p0507c1401">按臨川縣志如璧者饒氏初名節博學能文後之穀
<lb ed="B" n="0507c15"/>城香嚴寺聽智海說法而悟遂落髮陳瑩中與詩云
<lb ed="B" n="0507c16"/>舊時饒措大今日璧頭陀借問安心法儒禪隔幾何
<lb ed="B" n="0507c17"/>先是禪師有詩云間攜經卷倚松立試問客從何處
<lb ed="B" n="0507c18"/>來因號倚松道人有倚松集始德操攜一僕往襄鄧
<lb ed="B" n="0507c19"/>間僕亦竊聽說法遂祝髮名如琳病死好事者為作
<lb ed="B" n="0507c20"/>舉火疏曰無復挾書更逐康成之後豈憂成佛不居
<lb ed="B" n="0507c21"/>靈運之先</p></cb:div>
<lb ed="B" n="0507c22"/><cb:div type="other"><cb:mulu type="其他" level="4">省聰</cb:mulu><head>省聰</head>
<lb ed="B" n="0507c23"/><p xml:id="pB16p0507c2301">按瑞州府志省聰蜀綿州王氏子少事慈雲海亮禪
<lb ed="B" n="0507c24"/>師遊吳越事浙西靜慈大本禪師初未悟本師夢聰
<lb ed="B" n="0507c25"/>吞一世界一剃刀及聰得悟後本乃明言其夢聰至
<lb ed="B" n="0507c26"/>高安住真如開善聖壽三道塲蘇子由寓筠與師同
<lb ed="B" n="0507c27"/>鄉周旋<note n="0507c2701" resp="CBETA" type="add">尤【CB】，尢【補編】</note><app n="0507c2701"><lem wit="【CB】" resp="CBETA.maha">尤</lem><rdg wit="【補編】">尢</rdg></app>密及子由再來而聰退老黃檗特出山相
<pb ed="B" xml:id="B16.0088.0508a" n="0508a"/>
<lb ed="B" n="0508a01"/>見曰宿緣也眾又請居逍遙子由函華嚴諸大部授
<lb ed="B" n="0508a02"/>之踰年而寂子由有奠辭及作塔銘略謂予以罪謫
<lb ed="B" n="0508a03"/>高安既涉世多難知佛法之可以無歸也是時洞山
<lb ed="B" n="0508a04"/>有文黃蘗有全聖壽有聰是三老者皆具正法眼超
<lb ed="B" n="0508a05"/>然無累於物予稍從之遊既久而有見也</p></cb:div>
<lb ed="B" n="0508a06"/><cb:div type="other"><cb:mulu type="其他" level="4">靈照</cb:mulu><head>靈照</head>
<lb ed="B" n="0508a07"/><p xml:id="pB16p0508a0701">按松江府志靈照蘭溪盧氏子幼失怙恃辭兄入寶
<lb ed="B" n="0508a08"/>慧寺依香巖湛師又依淨覺熙寧中主華亭超果講
<lb ed="B" n="0508a09"/>寺每歲聞淨土會七日道俗常二萬人夢中見觀世
<lb ed="B" n="0508a10"/>音指曰淨土不遠有願即生一日臥疾謂侍者曰吾
<lb ed="B" n="0508a11"/>往生有期矣即西面趺坐而化塔於院之東南隅</p></cb:div>
<lb ed="B" n="0508a12"/><cb:div type="other"><cb:mulu type="其他" level="4">守宗</cb:mulu><head>守宗</head>
<lb ed="B" n="0508a13"/><p xml:id="pB16p0508a1301">按金華府志僧守宗金華人遊歷諸方既還廬於院
<lb ed="B" n="0508a14"/>北環植七松餘四十年精修不怠鄉人異之號七松
<lb ed="B" n="0508a15"/>大士元豐六年趺坐而化火後妙香滿野獲舍利皆
<lb ed="B" n="0508a16"/>五色異光</p></cb:div>
<lb ed="B" n="0508a17"/><cb:div type="other"><cb:mulu type="其他" level="4">慶餘</cb:mulu><head>慶餘</head>
<lb ed="B" n="0508a18"/><p xml:id="pB16p0508a1801">按太平府志慶餘宣州人元豐八年住吉祥院時院
<lb ed="B" n="0508a19"/>頹極矣慶至蓑衲風雪中朝夕丐緣諸廢以起邑有
<lb ed="B" n="0508a20"/>屠者欲解牛三夕不能奏刀已而見夢願送吉祥院
<lb ed="B" n="0508a21"/>慶<g ref="#CB30298"/>之以供麥磑及慶餘示寂頃牛死磑崩一邑驚
<lb ed="B" n="0508a22"/>異</p></cb:div>
<lb ed="B" n="0508a23"/><cb:div type="other"><cb:mulu type="其他" level="4">無相僧</cb:mulu><head>無相僧</head>
<lb ed="B" n="0508a24"/><p xml:id="pB16p0508a2401">按臨川縣志無相僧姓胡名妙明臨川染家子也遇
<lb ed="B" n="0508a25"/>善知識教其面壁靜坐遂有悟頓能文名公與之交
<lb ed="B" n="0508a26"/>象山講易無相在坐象山問理會得否無相曰三畫
<lb ed="B" n="0508a27"/>未分消息露六爻纔動錯商量晚年結庵常清觀之
<pb ed="B" xml:id="B16.0088.0508b" n="0508b"/>
<lb ed="B" n="0508b01"/>西趺坐而逝</p></cb:div>
<lb ed="B" n="0508b02"/><cb:div type="other"><cb:mulu type="其他" level="4">妙應</cb:mulu><head>妙應</head>
<lb ed="B" n="0508b03"/><p xml:id="pB16p0508b0301">按揮麈餘話祐陵時有僧妙應者江南人往來京洛
<lb ed="B" n="0508b04"/>間能知人休咎其說初不言五行形神且不在人之
<lb ed="B" n="0508b05"/>求而告之佯狂奔走初無定止飲酒食肉不拘戒行
<lb ed="B" n="0508b06"/>人呼之為風和尚蔡元長褫職名妙應一日忽直造
<lb ed="B" n="0508b07"/>其堂書詩一絕云相得端明似虎形搖頭擺腦得人
<lb ed="B" n="0508b08"/>憎看取明年作宰相張牙劈口喫眾生又書其下云
<lb ed="B" n="0508b09"/>眾生受苦兩紀都休已而悉如其言紹興初猶在廣
<lb ed="B" n="0508b10"/>中蛻寂於柳州</p></cb:div>
<lb ed="B" n="0508b11"/><cb:div type="other"><cb:mulu type="其他" level="4">清凉</cb:mulu><head>清凉</head>
<lb ed="B" n="0508b12"/><p xml:id="pB16p0508b1201">按江西通志清凉新建人俗姓鄧依洪崖法智為童
<lb ed="B" n="0508b13"/>子年二十一落髮受具足戒聞武泉常寶峰月雲居
<lb ed="B" n="0508b14"/>舜道價壓叢林凉遊三老間皆蒙器許而疑終未決
<lb ed="B" n="0508b15"/>謁黃龍南公南曰昔洞山見雲門門問近離甚處曰
<lb ed="B" n="0508b16"/>查渡更在何處曰湖南報慈幾時離曰八月二十五
<lb ed="B" n="0508b17"/>門曰放汝三頓棒凉聞之大驚南曰洞山又問適來
<lb ed="B" n="0508b18"/>祗對有何過而蒙賜棒門云飯袋子江西湖南便恁
<lb ed="B" n="0508b19"/>麼去商量凉大笑南問何笑對曰笑者黃面浙子憐
<lb ed="B" n="0508b20"/>兒不覺醜耳自是容為入室言論久即令坐於旁凉
<lb ed="B" n="0508b21"/>為侍者七年南公沒隱跡西山惠嚴院與翠嚴侍者
<lb ed="B" n="0508b22"/>慕喆並為海內宗仰</p></cb:div>
<lb ed="B" n="0508b23"/><cb:div type="other"><cb:mulu type="其他" level="4">覺海</cb:mulu><head>覺海</head>
<lb ed="B" n="0508b24"/><p xml:id="pB16p0508b2401">按五燈會元蔣山贊元覺海禪師婺州義烏人姓傅
<lb ed="B" n="0508b25"/>氏乃大士之裔也夙修種智隨願示生父母感祥閭
<lb ed="B" n="0508b26"/>里稱異三歲出家七歲為僧十五遊方遠造石霜陞
<lb ed="B" n="0508b27"/>於丈室慈明一見曰好好著槽廠師遂作驢鳴明曰
<pb ed="B" xml:id="B16.0088.0508c" n="0508c"/>
<lb ed="B" n="0508c01"/>真法器耳俾為侍者二十年中運水搬柴不憚寒暑
<lb ed="B" n="0508c02"/>悉己躬親求道後出世蘇臺天峰龍華白雲府帥請
<lb ed="B" n="0508c03"/>居誌公道塲提綱宗要機鋒迅敏解行相應諸方推
<lb ed="B" n="0508c04"/>服丞相王公安石重師德望特奏章服師號公又堅
<lb ed="B" n="0508c05"/>辭鼎席結廬定林山中與師蕭散林下清談終日贈
<lb ed="B" n="0508c06"/>師頌曰不與物違真道廣每尋緣起自禪深舌根已
<lb ed="B" n="0508c07"/>淨誰能壞足跡如空我得尋此亦明世希有事也僧
<lb ed="B" n="0508c08"/>問如何是和尚家風師曰東壁打西壁曰客來如何
<lb ed="B" n="0508c09"/>祇待師曰山上樵井中水問如何是諸佛出身處師
<lb ed="B" n="0508c10"/>曰驢胎馬腹問魯祖面壁意旨如何師曰住持事繁
<lb ed="B" n="0508c11"/>問如何是大善知識師曰屠牛剝羊曰為甚麼如此
<lb ed="B" n="0508c12"/>師曰業在其中上堂這箇若是如虎戴角這箇若不
<lb ed="B" n="0508c13"/>是喚作甚麼良久曰餧驢餧馬珍重元祐元年師乃
<lb ed="B" n="0508c14"/>遷化丞相王公慟哭於塔讚師真曰賢哉人也行厲
<lb ed="B" n="0508c15"/>而容寂知言而能默譽榮弗喜辱毀弗戚弗矜弗克
<lb ed="B" n="0508c16"/>人自稱德有緇有白來自南北弗順弗逆弗抗弗抑
<lb ed="B" n="0508c17"/>弗觀汝華唯食己實孰其嗣之我有遺則</p></cb:div>
<lb ed="B" n="0508c18"/><cb:div type="other"><cb:mulu type="其他" level="4">真如</cb:mulu><head>真如</head>
<lb ed="B" n="0508c19"/><p xml:id="pB16p0508c1901">按五燈會元潭州大溈慕喆真如禪師撫州臨川聞
<lb ed="B" n="0508c20"/>氏子僧問趙州庭柏意旨如何師曰夜來風色緊孤
<lb ed="B" n="0508c21"/>客已先寒曰先師無此語又作麼生師曰行人始知
<lb ed="B" n="0508c22"/>苦曰十載走紅塵今朝獨露身師曰雪上加霜問如
<lb ed="B" n="0508c23"/>何是城裏佛師曰萬人叢裏不插標曰如何是村裏
<lb ed="B" n="0508c24"/>佛師曰泥猪疥狗曰如何是山裏佛師曰絕人往還
<lb ed="B" n="0508c25"/>曰如何是教外別傳底一句師曰翻譯不出問牛頭
<lb ed="B" n="0508c26"/>未見四祖時如何師曰寒毛卓<g ref="#CB30003"/>曰見後如何師曰
<lb ed="B" n="0508c27"/>額頭汗出上堂月生一天地茫茫誰受屈月生二東
<pb ed="B" xml:id="B16.0088.0509a" n="0509a"/>
<lb ed="B" n="0509a01"/>西南北沒巴鼻月生三善財特地向南叅所以道放
<lb ed="B" n="0509a02"/>行也怛薩舒光把住也泥沙匿曜且道放行是把住
<lb ed="B" n="0509a03"/>是良久曰圓伊三點水萬物自尖新上堂古佛道昔
<lb ed="B" n="0509a04"/>於波羅奈轉四諦法輪墮坑落壍今復轉最妙無上
<lb ed="B" n="0509a05"/>大法輪土上加泥如今還有不歷階梯獨超物外者
<lb ed="B" n="0509a06"/>麼良久曰出頭天外看誰是箇中人上堂阿<note n="0509a0601" resp="CBETA" type="add">剌剌【CB】，刺刺【補編】</note><app n="0509a0601"><lem wit="【CB】" resp="CBETA.maha">剌剌</lem><rdg wit="【補編】">刺刺</rdg></app>是
<lb ed="B" n="0509a07"/>甚麼翻思當年破竈墮杖子忽擊著方知孤負我以
<lb ed="B" n="0509a08"/>拄杖擊香臺一下曰墮墮上堂捫空追響勞汝精神
<lb ed="B" n="0509a09"/>夢覺覺非復有何事德山老人在汝諸人眉毛眼睫
<lb ed="B" n="0509a10"/>上諸人還覺麼若也覺去夢覺覺非若也未覺捫空
<lb ed="B" n="0509a11"/>追響終無了期直饒向這裏倜儻分明猶是梯山入
<lb ed="B" n="0509a12"/>貢還有獨超物外者麼良久曰且莫詐明頭問大通
<lb ed="B" n="0509a13"/>智勝佛千劫坐道塲為甚麼不得成佛道師曰苦殺
<lb ed="B" n="0509a14"/>人上堂白雲澹泞水注滄溟萬法本閑復有何事所
<lb ed="B" n="0509a15"/>以道也有權也有實也有照也有用諸人到這裏如
<lb ed="B" n="0509a16"/>何履踐良久曰但有路可上更高人也行上堂山僧
<lb ed="B" n="0509a17"/>本無積畜且得粥足飯足困來即便打眠一任東卜
<lb ed="B" n="0509a18"/>西卜上堂古者道一釋迦二元和三佛陀自餘是甚
<lb ed="B" n="0509a19"/>麼椀脫丘慧光即不然一釋迦二元和三佛陀總是
<lb ed="B" n="0509a20"/>椀脫丘諸人還知慧光落處麼若也知去許伱具鐵
<lb ed="B" n="0509a21"/>眼銅睛若也不知莫謂幾經風浪險扁舟曾向五湖
<lb ed="B" n="0509a22"/>遊上堂拈起拄杖曰一塵纔起大地全收卓一下曰
<lb ed="B" n="0509a23"/>妙喜世界百雜碎且道不動如來即今在甚麼處若
<lb ed="B" n="0509a24"/>人識得可謂不動步而登妙覺若也未識向諸人眉
<lb ed="B" n="0509a25"/>毛眼睫裏涅槃去也又卓一下上堂不用思而知不
<lb ed="B" n="0509a26"/>用慮而解廬陵米價高鎮州蘿蔔大上堂拈起拄杖
<lb ed="B" n="0509a27"/>曰智海拄杖或作金剛王寶劍或作踞地師子或作
<pb ed="B" xml:id="B16.0088.0509b" n="0509b"/>
<lb ed="B" n="0509b01"/>探竿影草或不作拄杖用諸人還相委悉麼若也委
<lb ed="B" n="0509b02"/>悉去如龍得水似虎靠山出沒卷舒縱橫應用如未
<lb ed="B" n="0509b03"/>相委大似日中逃影上堂十方同聚會箇箇學無為
<lb ed="B" n="0509b04"/>此是選佛塲心空及第歸慧光門下直拔超升不歷
<lb ed="B" n="0509b05"/>科目諸人既到這裏風雲布地牙爪已成但欠雷聲
<lb ed="B" n="0509b06"/>燒尾如今為伱諸人震忽雷去也以拄杖擊禪牀下
<lb ed="B" n="0509b07"/>座師於紹聖二年十月八日無疾說偈曰昨夜三更
<lb ed="B" n="0509b08"/>風雷忽作雲散長空前溪月落良久別眾趨寂闍維
<lb ed="B" n="0509b09"/>舍利<g ref="#CB00356"/>許大如豆目睛齒爪不壞門弟子分塔於京
<lb ed="B" n="0509b10"/>潭</p></cb:div>
<lb ed="B" n="0509b11"/><cb:div type="other"><cb:mulu type="其他" level="4">佛印</cb:mulu><head>佛印</head>
<lb ed="B" n="0509b12"/><p xml:id="pB16p0509b1201">按五燈會元南康軍雲居山了元佛印禪師饒州浮
<lb ed="B" n="0509b13"/>梁林氏于誕生之時祥光上燭鬚髮爪齒宛然具體
<lb ed="B" n="0509b14"/>風骨爽拔孩孺異常發言成章語合經史閭里先生
<lb ed="B" n="0509b15"/>稱曰神童年將頂角博覽典墳卷不再舒洞明今古
<lb ed="B" n="0509b16"/>才思俊邁風韻飄然志慕空宗投師出家試經圓具
<lb ed="B" n="0509b17"/>感悟夙習即徧叅尋投機於開先法席出為宗匠九
<lb ed="B" n="0509b18"/>坐道塲四眾傾向名動朝野神宗賜高麗磨衲金鉢
<lb ed="B" n="0509b19"/>以旌師德僧問如何是佛師曰木頭雕不就曰恁麼
<lb ed="B" n="0509b20"/>則皆是虛妄也師曰梵音深遠令人樂聞問如何是
<lb ed="B" n="0509b21"/>諸佛說不到底法師曰蟻子解尋腥處走蒼蠅偏向
<lb ed="B" n="0509b22"/>臭邊飛曰學人未曉請師再指師曰九萬里鵬從海
<lb ed="B" n="0509b23"/>出一千年鶴遠天歸問達磨面壁意旨如何師曰閉
<lb ed="B" n="0509b24"/>口深藏舌曰學人未曉師曰一言已出駟馬難追問
<lb ed="B" n="0509b25"/>大修行人還入地獄也無師曰在裏許曰大作業人
<lb ed="B" n="0509b26"/>還上天堂也無師曰蝦跳不出斗曰恁麼則鑊湯爐
<lb ed="B" n="0509b27"/>炭吹教滅劍樹刀山喝使摧師曰自作自受乃曰適
<pb ed="B" xml:id="B16.0088.0509c" n="0509c"/>
<lb ed="B" n="0509c01"/>來禪客出眾禮拜各以無量珍寶布施大眾又於面
<lb ed="B" n="0509c02"/>門上放大光明照耀乾坤令諸人普得相見於此明
<lb ed="B" n="0509c03"/>得可謂十方諸佛各坐其前常為勞生演說大法豈
<lb ed="B" n="0509c04"/>假山僧重重註破如或未然不免橫身徇物乃橫按
<lb ed="B" n="0509c05"/>拄杖曰萬般草木根苗異一得春風便放花上堂寒
<lb ed="B" n="0509c06"/>風撼竹聲乾水凍魚行澀林疎鳥宿難早是嚴霜威
<lb ed="B" n="0509c07"/>重那堪行客衣單休思紫陌山千朵且擁紅爐火一
<lb ed="B" n="0509c08"/>攢放下茱萸空中竹橛倒却迦葉門前剎竿直下更
<lb ed="B" n="0509c09"/>云不會算來也太無端叅師一日與學徒入室次適
<lb ed="B" n="0509c10"/>東坡居士到面前師曰此問無坐榻居士來此作甚
<lb ed="B" n="0509c11"/>麼士曰暫借佛印四大為坐榻師曰山僧有一問居
<lb ed="B" n="0509c12"/>士若道得即請坐道不得即輸腰下玉帶子士欣然
<lb ed="B" n="0509c13"/>曰便請師曰居士適來道暫借山僧四大為坐榻秪
<lb ed="B" n="0509c14"/>如山僧四大本空五蘊非有居士向甚麼處坐士不
<lb ed="B" n="0509c15"/>能答遂<g ref="#CB30298"/>玉帶師却贈以雲山衲衣士乃作偈曰百
<lb ed="B" n="0509c16"/>千燈作一燈光盡是恆沙妙法王是故東坡不敢惜
<lb ed="B" n="0509c17"/>借君四大作禪牀病骨難堪玉帶圍鈍根仍落箭鋒
<lb ed="B" n="0509c18"/>機會當乞食歌姬院奪得雲山舊衲衣此帶閱人如
<lb ed="B" n="0509c19"/>傳舍流傳到我亦悠哉錦袍錯落猶相稱乞與佯狂
<lb ed="B" n="0509c20"/>老萬回</p>
<lb ed="B" n="0509c21"/><p xml:id="pB16p0509c2101">按指月錄蘇子瞻與師善師居金山時蘇以書抵師
<lb ed="B" n="0509c22"/>期相過晤言且曰不必出山當如趙州上等接人師
<lb ed="B" n="0509c23"/>得書徑來蘇迎笑問之師答以偈曰趙州當日少謙
<lb ed="B" n="0509c24"/>光不出三門見趙王爭似金山無量相大千都是一
<lb ed="B" n="0509c25"/>繩牀蘇拊掌稱善西塞帥王公韶自以殺業重祈為
<lb ed="B" n="0509c26"/>澡雪請說法上藍師炷香曰此香為殺人不轉眼上
<lb ed="B" n="0509c27"/>將軍立地成佛大居士眾稱善韶亦悠然意消李公
<pb ed="B" xml:id="B16.0088.0510a" n="0510a"/>
<lb ed="B" n="0510a01"/>麟為師寫照師令作笑容自為贊曰李公天上石麒
<lb ed="B" n="0510a02"/>麟傳得雲居道者真不為拈花明大事等閑開口笑
<lb ed="B" n="0510a03"/>何人泥牛漫向風前齅枯木無端雪裏春對現堂堂
<lb ed="B" n="0510a04"/>俱不識太平時代自由身元符元年正月四日與客
<lb ed="B" n="0510a05"/>語有會其心軒渠一笑而化其令畫笑狀而贊之非
<lb ed="B" n="0510a06"/>苟然也</p></cb:div>
<lb ed="B" n="0510a07"/><cb:div type="other"><cb:mulu type="其他" level="4">道潛</cb:mulu><head>道潛</head>
<lb ed="B" n="0510a08"/><p xml:id="pB16p0510a0801">按浙江通志道潛字參寥於潛何氏子幼不茹葷以
<lb ed="B" n="0510a09"/>童子誦法華經度為比丘於內外典無不窺能文章
<lb ed="B" n="0510a10"/>尤喜為詩與秦少游蘇軾深相契蘇轍每稱其詩無
<lb ed="B" n="0510a11"/>一點蔬筍氣非近世詩僧比有集行於世</p></cb:div>
<lb ed="B" n="0510a12"/><cb:div type="other"><cb:mulu type="其他" level="4">仲殊</cb:mulu><head>仲殊</head>
<lb ed="B" n="0510a13"/><p xml:id="pB16p0510a1301">按蘇州府志仲殊字師利承天寺僧初為士人豫鄉
<lb ed="B" n="0510a14"/>薦妻以藥毒之遂為僧時食蜜以解藥毒蘇軾素與
<lb ed="B" n="0510a15"/>交善號曰蜜殊工詩詞有寶月集人詆其多艷體</p>
<lb ed="B" n="0510a16"/><p xml:id="pB16p0510a1601">按德安府志仲殊安州人常遊姑蘇臺柱上倒書一
<lb ed="B" n="0510a17"/>絕云天長地久任悠悠爾若無心我亦休浪跡姑蘇
<lb ed="B" n="0510a18"/>人不管春風吹笛酒家樓性嗜蜜自號蜜殊蘇軾贈
<lb ed="B" n="0510a19"/>有嗜蜜歌載詩集中</p></cb:div>
<lb ed="B" n="0510a20"/><cb:div type="other"><cb:mulu type="其他" level="4">文照</cb:mulu><head>文照</head>
<lb ed="B" n="0510a21"/><p xml:id="pB16p0510a2101">按松江府志文照名銓善鼓琴有琴曰響泉居普照
<lb ed="B" n="0510a22"/>寺所居閣曰妙音閉戶絕交第挹好風良月焚香撫
<lb ed="B" n="0510a23"/>弄云以供佛鄰貴慕之隔牆作亭宵須以聽銓知之
<lb ed="B" n="0510a24"/>徙於北牖元祐間獨與主薄劉發厚善發贈詩曰寶
<lb ed="B" n="0510a25"/>琴何所得所得甚幽微聊借絲桐響還超智慧機霜
<lb ed="B" n="0510a26"/>風悲玉軫江月人朱徽向此諸緣盡人間孰是非發
<lb ed="B" n="0510a27"/>嘗邀一客同見銓銓方操縵為泛聲客遽稱善銓即
<pb ed="B" xml:id="B16.0088.0510b" n="0510b"/>
<lb ed="B" n="0510b01"/>止客不懌去銓顧發曰何得引俗人人吾座也</p></cb:div>
<lb ed="B" n="0510b02"/><cb:div type="other"><cb:mulu type="其他" level="4">良玉</cb:mulu><head>良玉</head>
<lb ed="B" n="0510b03"/><p xml:id="pB16p0510b0301">按蘇州府志僧良玉字蘊之慧聚寺僧行甚高兼通
<lb ed="B" n="0510b04"/>文史之學善書工琴棊遊京師梅聖俞友之以聞於
<lb ed="B" n="0510b05"/>朝賜紫衣東歸聖俞以詩送之曰來衣茶褐袍歸變
<lb ed="B" n="0510b06"/>椹色服扁舟洞庭去落日淞江宿水煙晦琴徽山月
<lb ed="B" n="0510b07"/>上巖屋野童遙相迎風葉鳴橡槲後遁故山專經為
<lb ed="B" n="0510b08"/>務號所居曰雨花堂</p></cb:div>
<lb ed="B" n="0510b09"/><cb:div type="other"><cb:mulu type="其他" level="4">佛慧</cb:mulu><head>佛慧</head>
<lb ed="B" n="0510b10"/><p xml:id="pB16p0510b1001">按五燈會元金陵蔣山法泉佛慧禪師隨州時氏子
<lb ed="B" n="0510b11"/>僧問古人說不到處請師說師曰夫子入太廟曰學
<lb ed="B" n="0510b12"/>人未曉師曰春暖柳條青問如何是急切一句師曰
<lb ed="B" n="0510b13"/>火燒眉毛問祖師面壁意旨如何師曰撐天拄地曰
<lb ed="B" n="0510b14"/>便恁麼去時如何師曰落七落八問二祖立雪齊腰
<lb ed="B" n="0510b15"/>意旨如何師曰三年逢一閏曰為甚麼付法傳衣師
<lb ed="B" n="0510b16"/>曰村酒足人酤問蓮花未出水時如何師曰西瞿耶
<lb ed="B" n="0510b17"/>尼曰出水後如何師曰泗州大聖問如何是祖師西
<lb ed="B" n="0510b18"/>來意師曰髮長僧貌醜曰未審意旨如何師曰閉戶
<lb ed="B" n="0510b19"/>怕天寒問南禪結夏為恁麼却在蔣山解師曰眾流
<lb ed="B" n="0510b20"/>逢海盡曰恁麼則事同一家師曰夢裏到家鄉上堂
<lb ed="B" n="0510b21"/>來不來去不去脚下須彌山腦後擎天柱大藏不能
<lb ed="B" n="0510b22"/>宣佛眼不能覰諸禪德漸老逢春解惜春昨夜飛花
<lb ed="B" n="0510b23"/>落無數上堂畫一圓相以手拓起曰諸仁者還見麼
<lb ed="B" n="0510b24"/>團團離海嶠漸漸出雲衢諸人若也未見莫道南明
<lb ed="B" n="0510b25"/>長老措大相却於寶華王座上念中秋月詩若也見
<lb ed="B" n="0510b26"/>得此夜一輪滿清光何處無上堂要去不得去要住
<lb ed="B" n="0510b27"/>不得住打破大散關脫却孃生袴諸仁者若到臘月
<pb ed="B" xml:id="B16.0088.0510c" n="0510c"/>
<lb ed="B" n="0510c01"/>三十日且道用箇甚麼良久曰柳絮隨風自西自東</p>
<lb ed="B" n="0510c02"/><p xml:id="pB16p0510c0201">上堂古人恁麼南禪不恁麼古人不恁麼南禪却恁
<lb ed="B" n="0510c03"/>麼大眾還委悉麼王婆衫子短李四帽簷長聖節上
<lb ed="B" n="0510c04"/>堂拈拄杖擊法座一下曰以此功德祝延聖壽便下
<lb ed="B" n="0510c05"/>座上堂時人欲識南禪路門前有箇長松樹脚下分
<lb ed="B" n="0510c06"/>明不較多無奈行人恁麼去莫恁去急回顧樓臺煙
<lb ed="B" n="0510c07"/>鎖鐘鳴處師因雪下上堂召大眾曰還有過得此色
<lb ed="B" n="0510c08"/>者麼良久曰文殊笑普賢嗔眼裏無筋一世貧相逢
<lb ed="B" n="0510c09"/>盡道休官去林下何曾見一人上堂快人一言快馬
<lb ed="B" n="0510c10"/>一鞭若更眼睛定動未免紙裏麻纏脚下是地頭上
<lb ed="B" n="0510c11"/>是天不信但看八九月紛紛黃葉滿山川師晚奉詔
<lb ed="B" n="0510c12"/>住大相國智海禪寺問眾曰赴智海留蔣山去住孰
<lb ed="B" n="0510c13"/>是眾皆無對師索筆書偈曰非佛非心徒擬議得皮
<lb ed="B" n="0510c14"/>得髓謾商量臨行珍重諸禪侶門外千山正夕陽書
<lb ed="B" n="0510c15"/>畢坐逝</p></cb:div>
<lb ed="B" n="0510c16"/><cb:div type="other"><cb:mulu type="其他" level="4">宗本</cb:mulu><head>宗本</head>
<lb ed="B" n="0510c17"/><p xml:id="pB16p0510c1701">按五燈會元東京慧林宗本圓照禪師常州無錫管
<lb ed="B" n="0510c18"/>氏子體貌龐碩所事淳厚年十九依姑蘇承天永安
<lb ed="B" n="0510c19"/>道昇禪師出家巾侍十載剃度受具又三年禮辭遊
<lb ed="B" n="0510c20"/>方至池陽謁振宗宗舉天親從彌勒內宮而下無著
<lb ed="B" n="0510c21"/>問云人間四百年彼天為一晝夜彌勒於一時中成
<lb ed="B" n="0510c22"/>就五百億天子證無生法忍未審說甚麼法天親曰
<lb ed="B" n="0510c23"/>秖說這箇法如何是這箇法師久開悟一日室中問
<lb ed="B" n="0510c24"/>師即心即佛時如何曰殺人放火有甚麼難於是名
<lb ed="B" n="0510c25"/>播寰宇漕使李公復圭命師開法瑞光法席日盛武
<lb ed="B" n="0510c26"/>林守陳公襄以承天興教二剎命師擇居蘇人擁道
<lb ed="B" n="0510c27"/>遮<g ref="#CB30298"/>又以淨慈堅請移文諭道俗曰借師三年為此
<pb ed="B" xml:id="B16.0088.0511a" n="0511a"/>
<lb ed="B" n="0511a01"/>邦植福不敢久占道俗始從元豐五年神宗皇帝下
<lb ed="B" n="0511a02"/>詔闢相國寺六十四院為八禪二律召師為慧林第
<lb ed="B" n="0511a03"/>一祖既至上遣使問勞閱三日傳旨就寺之三門為
<lb ed="B" n="0511a04"/>士民演法翼日召對延和殿問道賜坐師即跏趺帝
<lb ed="B" n="0511a05"/>問卿受業何寺奏曰蘇州承天永安帝大悅賜茶師
<lb ed="B" n="0511a06"/>即舉盞長吸又蕩而撼之帝曰禪宗方興宜善開導
<lb ed="B" n="0511a07"/>師奏曰陛下知有此道如日照臨臣豈敢自怠即辭
<lb ed="B" n="0511a08"/>退帝目送之謂左右曰真福慧僧也後帝登遐命入
<lb ed="B" n="0511a09"/>福寧殿說法以老乞歸林下得旨任便雲遊州郡不
<lb ed="B" n="0511a10"/>得抑令住持擊鼓辭眾說偈曰本是無家客那堪任
<lb ed="B" n="0511a11"/>意遊順風加艣棹船子下揚州既出都城王公貴人
<lb ed="B" n="0511a12"/>送者車騎相屬師臨別誨之曰歲月不可把玩老病
<lb ed="B" n="0511a13"/>不與人期勤修勿怠是真相為聞者莫不感涕晚居
<lb ed="B" n="0511a14"/>靈巗其嗣法傳道者不可勝紀僧問如何是祖師西
<lb ed="B" n="0511a15"/>來意師曰韓信臨朝曰中下之流如何領會師曰伏
<lb ed="B" n="0511a16"/>屍萬里曰早知今日事悔不慎當初師曰三皇塚上
<lb ed="B" n="0511a17"/>草離離問上是天下是地未審中間有甚麼物師曰
<lb ed="B" n="0511a18"/>山河大地曰恁麼則謝師答話師曰大地山河曰和
<lb ed="B" n="0511a19"/>尚何得瞞人師曰却是老僧罪過上元日僧問千燈
<lb ed="B" n="0511a20"/>互照絲竹交音正恁麼時佛法在甚麼處師曰謝布
<lb ed="B" n="0511a21"/>施曰莫便是和尚為人處也無師曰大似不齋來上
<lb ed="B" n="0511a22"/>堂於一毫端現寶王剎坐微塵裏轉大法輪拈起拄
<lb ed="B" n="0511a23"/>杖曰這箇是塵作麼生說箇轉法輪底道理山僧今
<lb ed="B" n="0511a24"/>日不惜眉毛與汝諸人說破拈起也海水騰波須彌
<lb ed="B" n="0511a25"/>岌峆放下也四海晏清乾坤肅靜敢問諸人且道拈
<lb ed="B" n="0511a26"/>起即是放下即是當斷不斷兩重公案擊禪牀下座</p>
<lb ed="B" n="0511a27"/><p xml:id="pB16p0511a2701">上堂看看爍爍瑞光照大千界百億微塵國土百億
<pb ed="B" xml:id="B16.0088.0511b" n="0511b"/>
<lb ed="B" n="0511b01"/>大海水須彌山百億日月百億四天下乃至微塵剎
<lb ed="B" n="0511b02"/>土皆於光中一時發現諸仁者還見麼若也見得許
<lb ed="B" n="0511b03"/>汝親在瑞光若也不見莫道瑞光不照好叅上堂頭
<lb ed="B" n="0511b04"/>圓像天足方似地古貌稜層丈夫意氣趯倒須彌踏
<lb ed="B" n="0511b05"/>翻海水帝釋與龍王無著身處乃拈拄杖曰却來拄
<lb ed="B" n="0511b06"/>杖上迴避咄任汝神通變化究竟須歸這裏以拄杖
<lb ed="B" n="0511b07"/>卓一下師全身塔於蘇之靈巖</p></cb:div>
<lb ed="B" n="0511b08"/><cb:div type="other"><cb:mulu type="其他" level="4">法秀</cb:mulu><head>法秀</head>
<lb ed="B" n="0511b09"/><p xml:id="pB16p0511b0901">按五燈會元東京法雲寺法秀圓通禪師秦州隴城
<lb ed="B" n="0511b10"/>辛氏子母夢老僧託宿覺而有娠先是麥積山老僧
<lb ed="B" n="0511b11"/>與應乾寺魯和尚者相善嘗欲從魯游方魯老之既
<lb ed="B" n="0511b12"/>去語曰他日當尋我竹鋪坡前鐵塲嶺下魯後聞其
<lb ed="B" n="0511b13"/>所俄有兒生即往觀之兒為一笑三歲願隨魯歸遂
<lb ed="B" n="0511b14"/>從魯姓十九試經圓具勵志講肆習圓覺華嚴妙入
<lb ed="B" n="0511b15"/>精義因聞無為軍鐵佛寺懷禪師法席之盛徑往叅
<lb ed="B" n="0511b16"/>謁懷問曰座主講甚麼經師曰華嚴曰華嚴以何為
<lb ed="B" n="0511b17"/>宗師曰法界為宗曰法界以何為宗師曰以心為宗
<lb ed="B" n="0511b18"/>曰心以何為宗師無對懷曰毫釐有差天地懸隔汝
<lb ed="B" n="0511b19"/>當自看必有發明後聞僧舉白兆叅報慈情未生時
<lb ed="B" n="0511b20"/>如何慈曰隔師忽大悟直詣方丈陳其所證懷曰汝
<lb ed="B" n="0511b21"/>真法器吾宗異日在汝行矣初住龍舒四面後詔居
<lb ed="B" n="0511b22"/>長蘆法雲為鼻祖神宗皇帝上仙宣就神御前說法
<lb ed="B" n="0511b23"/>賜圓通號僧問不離生死而得涅槃不出魔界而入
<lb ed="B" n="0511b24"/>佛界此理如何師曰赤土茶牛嬭曰謝師答話師曰
<lb ed="B" n="0511b25"/>伱話頭道甚麼僧擬議師便喝問陽春二三月萬物
<lb ed="B" n="0511b26"/>盡生芽未審道芽還增長也無師曰自家看取曰莫
<lb ed="B" n="0511b27"/>便是指示處麼師曰芭蕉高多少曰野火燒不盡春
<pb ed="B" xml:id="B16.0088.0511c" n="0511c"/>
<lb ed="B" n="0511c01"/>風吹又生師曰這箇是白公底伱底作麼生曰且待
<lb ed="B" n="0511c02"/>別時師曰看伱道不出上堂看風使帆正是隨波逐
<lb ed="B" n="0511c03"/>浪截斷眾流未免依前滲漏量才補職寧越短長買
<lb ed="B" n="0511c04"/>帽相頭難得恰好直饒上不見天下不見地東西不
<lb ed="B" n="0511c05"/>辨南北不分有甚麼用處任是純鋼打就生鐵鑄成
<lb ed="B" n="0511c06"/>也須額頭汗出總不恁麼如何商量良久曰赤心片
<lb ed="B" n="0511c07"/>片誰知得笑殺黃梅石女兒上堂山僧不會巧說大
<lb ed="B" n="0511c08"/>都應箇時節相喚喫椀茶湯亦無祖師妙訣禪人若
<lb ed="B" n="0511c09"/>也未相諳踏著秤鎚硬似鐵上堂秋雲秋水青山滿
<lb ed="B" n="0511c10"/>目這裏明得千足萬足其或未然道士倒騎牛叅上
<lb ed="B" n="0511c11"/>堂寒雨細朔風高吹沙走石拔木鳴條諸人盡知有
<lb ed="B" n="0511c12"/>且道風作何色若識得去許伱具眼若也不識莫怪
<lb ed="B" n="0511c13"/>相瞞叅上堂少林九年冷坐却被神光覰破如今玉
<lb ed="B" n="0511c14"/>石難分秖得麻纏紙裏還會麼笑我者多哂我者少</p>
<lb ed="B" n="0511c15"/><p xml:id="pB16p0511c1501">上堂衲僧家高揖釋迦不拜彌勒未為分外秖如半
<lb ed="B" n="0511c16"/>偈亡軀一句投火又圖箇甚麼良久曰彼彼住山人
<lb ed="B" n="0511c17"/>何須更說破師示疾謂眾曰老僧六處住持有煩知
<lb ed="B" n="0511c18"/>事首座大眾今來四大不堅火風將散各宜以道自
<lb ed="B" n="0511c19"/>安無違吾囑遂曰來時無物去時空南北東西事一
<lb ed="B" n="0511c20"/>同六處住持無所補師良久監寺惠當進曰和尚何
<lb ed="B" n="0511c21"/>不道未後句師曰珍重珍重言訖而逝</p></cb:div>
<lb ed="B" n="0511c22"/><cb:div type="other"><cb:mulu type="其他" level="4">文慧</cb:mulu><head>文慧</head>
<lb ed="B" n="0511c23"/><p xml:id="pB16p0511c2301">按五燈會元北京天鉢寺重元文慧禪師青州千乘
<lb ed="B" n="0511c24"/>孫氏子母夢於佛前吞一金果後乃誕師相儀殊特
<lb ed="B" n="0511c25"/>迥異羣童十七出家冠歲圓具初遊講肆頗達宗教
<lb ed="B" n="0511c26"/>嘗晏坐古室忽聞空中有告師學上乘者無滯於此
<lb ed="B" n="0511c27"/>驚駭出視杳無人迹翼日客至出寒山集師一覽之
<pb ed="B" xml:id="B16.0088.0512a" n="0512a"/>
<lb ed="B" n="0512a01"/>即慕叅元至天衣法席遇眾請益豁然大悟衣印可
<lb ed="B" n="0512a02"/>曰此吾家千里駒也出世後僧問如何是禪師曰入
<lb ed="B" n="0512a03"/>籠入楹僧拊掌師曰跳得出是好手僧擬議師曰了
<lb ed="B" n="0512a04"/>問如何是透法身句師曰上是天下是地上堂冬不
<lb ed="B" n="0512a05"/>受寒夏不受熱身上衣口中食應時應節既非天然
<lb ed="B" n="0512a06"/>自然盡是人人膏血諸禪德山僧恁麼說話為是世
<lb ed="B" n="0512a07"/>法為是佛法若也擇得分明萬兩黃金亦消得喝一
<lb ed="B" n="0512a08"/>喝上堂福勝一片地行也任伱行住也任伱住步步
<lb ed="B" n="0512a09"/>踏著始知落處若未然者直須退步脚下看取咄上
<lb ed="B" n="0512a10"/>堂古今天地萬象森然歲歲秋收冬藏人人道我總
<lb ed="B" n="0512a11"/>會還端的也無直饒端的比他鷄足峰前是甚麼閑
<lb ed="B" n="0512a12"/>事良久曰今朝十月初旬天寒不得普請叅師四易
<lb ed="B" n="0512a13"/>名藍緇白仰重示寂正盛暑中清風透室異香馥郁
<lb ed="B" n="0512a14"/>茶毗煙焰到處獲舍利五色太師文公彥博以上賜
<lb ed="B" n="0512a15"/>白琉璃瓶貯之籍以錦褥躬葬於塔居士何震所獲
<lb ed="B" n="0512a16"/>額骨齒牙舍利別刱浮圖</p></cb:div>
<lb ed="B" n="0512a17"/><cb:div type="other"><cb:mulu type="其他" level="4">圓璣</cb:mulu><head>圓璣</head>
<lb ed="B" n="0512a18"/><p xml:id="pB16p0512a1801">按五燈會元金陵保寧寺圓璣禪師福州林氏子僧
<lb ed="B" n="0512a19"/>問死生來到如何迴避師曰堂中瞌睡寮裏抽解曰
<lb ed="B" n="0512a20"/>便恁麼時如何師曰須知有轉身一路曰如何是轉
<lb ed="B" n="0512a21"/>身一路師曰傾出伱腦髓拽脫伱鼻孔曰便從今日
<lb ed="B" n="0512a22"/>無疑去也師曰作麼生會曰但知行好事不用問前
<lb ed="B" n="0512a23"/>程師曰須是恁麼上堂道源不遠性海非遙但向己
<lb ed="B" n="0512a24"/>求莫從他覓古人與麼說話大似認奴作郎指鹿為
<lb ed="B" n="0512a25"/>馬若是翠巖即不然也不向己求亦不從他覓何故
<lb ed="B" n="0512a26"/>雙眉本來自橫鼻孔本來自直直饒說得天華亂墜
<lb ed="B" n="0512a27"/>頑石點頭筭來多虛不如少實且道如何是少實底
<pb ed="B" xml:id="B16.0088.0512b" n="0512b"/>
<lb ed="B" n="0512b01"/>事良久曰冬瓜直儱侗瓠子曲彎彎上堂春雨微微
<lb ed="B" n="0512b02"/>百事皆宜禾苗發秀蔬菜得時阿難如合掌迦葉亦
<lb ed="B" n="0512b03"/>攢眉直饒靈山會上拈華微笑筭來猶涉離微爭似
<lb ed="B" n="0512b04"/>三家村裏老翁深耕淺種各知其時有事當面便說
<lb ed="B" n="0512b05"/>誰管瞬目揚眉更有一般奇特事末後一著更須知
<lb ed="B" n="0512b06"/>擊拂子下座上堂廣尋文義鏡裏求形息念觀空水
<lb ed="B" n="0512b07"/>中捉月單傳心印特地多端德山臨濟枉用工夫石
<lb ed="B" n="0512b08"/>鞏子湖飜成特地若是保寧總不恁麼但自隨緣飲
<lb ed="B" n="0512b09"/>啄一切尋常深遯白雲甘為無學之者敢問諸人保
<lb ed="B" n="0512b10"/>寧畢竟將何報答四恩三有良久曰愁人莫向愁人
<lb ed="B" n="0512b11"/>說說向愁人愁殺人師示寂闍維有終不壞者二糝
<lb ed="B" n="0512b12"/>以五色舍利塔於雨華臺之左</p></cb:div>
<lb ed="B" n="0512b13"/><cb:div type="other"><cb:mulu type="其他" level="4">道楷</cb:mulu><head>道楷</head>
<lb ed="B" n="0512b14"/><p xml:id="pB16p0512b1401">按五燈會元東京天寧芙蓉道楷禪師沂州崔氏子
<lb ed="B" n="0512b15"/>自幼學辟穀隱伊陽山後遊京師籍名術臺寺試法
<lb ed="B" n="0512b16"/>華得度謁投子於海會乃問佛祖言句如家常茶飯
<lb ed="B" n="0512b17"/>離此之外別有為人處也無子曰汝道寰中天子敕
<lb ed="B" n="0512b18"/>還假堯舜禹湯也無師欲進語子以拂子撼師口曰
<lb ed="B" n="0512b19"/>汝發意來早有三十棒也師即開悟再拜便行子曰
<lb ed="B" n="0512b20"/>且來闍棃師不顧子曰汝到不疑之地邪師即以手
<lb ed="B" n="0512b21"/>掩耳後作典座子曰廚務勾當不易師曰不敢子曰
<lb ed="B" n="0512b22"/>煑粥邪蒸飯邪師曰人工淘米著火行者煑粥蒸飯
<lb ed="B" n="0512b23"/>子曰汝作甚麼師曰和尚慈悲放他閑去一日侍投
<lb ed="B" n="0512b24"/>子遊菜園子度拄杖與師師接得便隨行子曰理合
<lb ed="B" n="0512b25"/>恁麼師曰與和尚提鞋挈杖也不為分外子曰有同
<lb ed="B" n="0512b26"/>行在師曰那一人不受教子休去至晚問師早來說
<lb ed="B" n="0512b27"/>話未盡師曰請和尚舉子曰卯生日戌生月師即點
<pb ed="B" xml:id="B16.0088.0512c" n="0512c"/>
<lb ed="B" n="0512c01"/>燈來子曰汝上來下去總不徒然師曰在和尚左右
<lb ed="B" n="0512c02"/>理合如此子曰奴兒婢子誰家屋裏無師曰和尚年
<lb ed="B" n="0512c03"/>尊闕他不可子曰得恁麼殷勤師曰報恩有分住後
<lb ed="B" n="0512c04"/>僧問胡家曲子不墮五音韻出青霄請師吹唱師曰
<lb ed="B" n="0512c05"/>木鷄啼夜半鐵鳳叫天明曰恁麼則一句曲含千古
<lb ed="B" n="0512c06"/>韻滿堂雲水盡知音師曰無舌童兒能繼和曰作家
<lb ed="B" n="0512c07"/>宗師人天眼目師曰禁取兩片皮問夜半正明天曉
<lb ed="B" n="0512c08"/>不露如何是不露底事師曰滿船空載月漁父宿蘆
<lb ed="B" n="0512c09"/>花問如何是曹洞家風師曰繩牀風雨爛方丈草來
<lb ed="B" n="0512c10"/>侵問如何是直截根源師曰足下已生草舉步落危
<lb ed="B" n="0512c11"/>坡上堂晝入祇陀之苑皓月當天夜登靈鷲之山太
<lb ed="B" n="0512c12"/>陽溢目烏鵶似雪孤鴈成羣鐵狗吠而凌霄泥牛鬬
<lb ed="B" n="0512c13"/>而入海正當恁麼時十方共聚彼我何分古佛塲中
<lb ed="B" n="0512c14"/>祖師門下大家出一隻手接待往來知識諸仁者且
<lb ed="B" n="0512c15"/>道成得箇甚麼事良久曰剩栽無影樹留與後人看</p>
<lb ed="B" n="0512c16"/><p xml:id="pB16p0512c1601">上堂纔陞此座<note n="0512c1601" resp="CBETA" type="add">已【CB】，巳【補編】</note><app n="0512c1601"><lem wit="【CB】" resp="CBETA.maha">已</lem><rdg wit="【補編】">巳</rdg></app>涉塵勞更乃凝眸自彰瑕玷別傳
<lb ed="B" n="0512c17"/>一句勾賊破家不失本宗狐狸戀窟所以真如凡聖
<lb ed="B" n="0512c18"/>皆是夢言佛及眾生並為增語到這裏回光返照撒
<lb ed="B" n="0512c19"/>手承當未免寒蟬抱枯木泣盡不回頭上堂喚作一
<lb ed="B" n="0512c20"/>句<note n="0512c2001" resp="CBETA" type="add">已【CB】，巳【補編】</note><app n="0512c2001"><lem wit="【CB】" resp="CBETA.maha">已</lem><rdg wit="【補編】">巳</rdg></app>是埋沒宗風曲為今時通途消耗所以借功明
<lb ed="B" n="0512c21"/>位用在體處借位明功體在用處若也體用雙明如
<lb ed="B" n="0512c22"/>門扇兩開不得向兩扇上著意不見新豐老子道峰
<lb ed="B" n="0512c23"/>巒秀異鶴不停機靈木迢然鳳無依倚直得功成不
<lb ed="B" n="0512c24"/>處電火難追擬議之間長途萬里上堂臘月三十日
<lb ed="B" n="0512c25"/><note n="0512c2501" resp="CBETA" type="add">已【CB】，巳【補編】</note><app n="0512c2501"><lem wit="【CB】" resp="CBETA.maha">已</lem><rdg wit="【補編】">巳</rdg></app>前即不問臘月三十日事作麼生諸仁者到這裏
<lb ed="B" n="0512c26"/>佛也為伱不得法也為伱不得祖師也為伱不得天
<lb ed="B" n="0512c27"/>下老和尚也為伱不得山僧也為伱不得閻羅老子
<pb ed="B" xml:id="B16.0088.0513a" n="0513a"/>
<lb ed="B" n="0513a01"/>也為伱不得直須盡却今時去若也盡却今時佛也
<lb ed="B" n="0513a02"/>不奈他何法也不奈他何祖師也不奈他何天下老
<lb ed="B" n="0513a03"/>和尚也不奈他何山僧也不奈他何閻羅老子也不
<lb ed="B" n="0513a04"/>奈他何諸人且道如何是盡却今時底道理還會麼
<lb ed="B" n="0513a05"/>明年更有新條在惱亂春風卒未休問如何是道師
<lb ed="B" n="0513a06"/>曰無角泥牛犇夜欄上堂鐘鼓喧喧報未聞一聲驚
<lb ed="B" n="0513a07"/>起夢中人圓常靜應無餘事誰道觀音別有門良久
<lb ed="B" n="0513a08"/>曰還會麼休問補陀巖上客鶯聲啼斷海山雲上堂
<lb ed="B" n="0513a09"/>拈拄杖曰這裏薦得盡是諸佛建立邊事直饒東涌
<lb ed="B" n="0513a10"/>西沒卷舒自在也未夢見七佛已前消息須知有一
<lb ed="B" n="0513a11"/>人不從人得不受教詔不落階級若識此人一生參
<lb ed="B" n="0513a12"/>學事畢驀召大眾曰更若凝眸不勞相見上堂良久
<lb ed="B" n="0513a13"/>曰青山常運步石女夜生兒便下座上堂假言唱道
<lb ed="B" n="0513a14"/>落在今時設使無舌人解語無脚人能行要且未能
<lb ed="B" n="0513a15"/>與那一人相應還會麼龍吟徒側耳虎嘯謾沉吟問
<lb ed="B" n="0513a16"/>如何是兼帶之語師曰妙用全施該世界木人閑步
<lb ed="B" n="0513a17"/>火中來曰如何是和尚家風師曰眾人皆見曰未審
<lb ed="B" n="0513a18"/>見箇甚麼師曰東壁打西壁大觀初開封尹李孝壽
<lb ed="B" n="0513a19"/>奏師道行卓冠叢林宜有褒顯即賜紫方袍號定照
<lb ed="B" n="0513a20"/>禪師內臣持勅命至師謝恩竟乃陳己志出家時嘗
<lb ed="B" n="0513a21"/>有重誓不為利名專誠學道用資九族苟渝願心當
<lb ed="B" n="0513a22"/>棄身命父母以此聽許今若不守本志竊冒寵光則
<lb ed="B" n="0513a23"/>佛法親盟背矣於是修表具辭復降旨京尹堅俾受
<lb ed="B" n="0513a24"/>之師確守不回以拒命坐罪奉旨下棘寺與從輕寺
<lb ed="B" n="0513a25"/>吏聞有司欲徒淄川有司曰有疾與免刑及吏問之
<lb ed="B" n="0513a26"/>師曰無疾曰何有灸瘢邪師曰昔者疾今日愈吏令
<lb ed="B" n="0513a27"/>思之師曰<note n="0513a2701" resp="CBETA" type="add">已【CB】，巳【補編】</note><app n="0513a2701"><lem wit="【CB】" resp="CBETA.maha">已</lem><rdg wit="【補編】">巳</rdg></app>悉厚意但妄非所安乃恬然就刑而行
<pb ed="B" xml:id="B16.0088.0513b" n="0513b"/>
<lb ed="B" n="0513b01"/>從之者如歸市及抵淄川僦居學者愈親明年冬勅
<lb ed="B" n="0513b02"/>令自便庵於芙蓉湖心道俗輻輳示眾曰夫出家者
<lb ed="B" n="0513b03"/>為厭塵勞求脫生死休心息念斷絕攀緣故名出家
<lb ed="B" n="0513b04"/>豈可以等閑利養埋沒平生直須兩頭撒開中間放
<lb ed="B" n="0513b05"/>下遇聲遇色如石上栽花見利見名似眼中著屑况
<lb ed="B" n="0513b06"/>從無始以來不是不曾經歷又不是不知次第不過
<lb ed="B" n="0513b07"/>翻頭作尾止於如此何須苦苦貪戀如今不歇更待
<lb ed="B" n="0513b08"/>何時所以先聖教人秖要盡却今時能盡今時更有
<lb ed="B" n="0513b09"/>何事若得心中無事佛祖猶是冤家一切世事自然
<lb ed="B" n="0513b10"/>冷淡方始那邊相應伱不見隱山至死不肯見人趙
<lb ed="B" n="0513b11"/>州至死不肯告人匾擔拾橡栗為食大梅以荷葉為
<lb ed="B" n="0513b12"/>衣紙衣道者秖披紙元泰上座秖著布石霜置枯木
<lb ed="B" n="0513b13"/>堂與人坐臥秖要死了伱心投子使人辦米同煑共
<lb ed="B" n="0513b14"/>餐要得省取伱事且從上諸聖有如此榜樣若無長
<lb ed="B" n="0513b15"/>處如何甘得諸仁者若也於斯體究的不虧人若也
<lb ed="B" n="0513b16"/>不肯承當向後深恐費力山僧行業無取忝主山門
<lb ed="B" n="0513b17"/>豈可坐費常住頓忘先聖付囑今日輒效古人為住
<lb ed="B" n="0513b18"/>持體例與諸人議定更不下山不赴齋不發化主唯
<lb ed="B" n="0513b19"/>將本院莊課一歲所得均作三百六十分日取一分
<lb ed="B" n="0513b20"/>用之更不隨人添減可以備飯則作飯不足則作粥
<lb ed="B" n="0513b21"/>作粥不足則作米湯新到相見茶湯而已更不煎點
<lb ed="B" n="0513b22"/>唯置一茶堂自去取用務要省緣專一辦道又况活
<lb ed="B" n="0513b23"/>計具足風景不疎華解笑鳥解啼木馬長鳴石牛善
<lb ed="B" n="0513b24"/>走天外之青山寡色耳畔之鳴泉無聲嶺上猿啼露
<lb ed="B" n="0513b25"/>濕中宵之月林間鶴唳風回清曉之松春風起而枯
<lb ed="B" n="0513b26"/>木龍吟秋葉凋而寒林華散玉堦鋪苔蘚之絞人而
<lb ed="B" n="0513b27"/>帶烟霞之色音塵寂爾消息宛然一味蕭條無可趣
<pb ed="B" xml:id="B16.0088.0513c" n="0513c"/>
<lb ed="B" n="0513c01"/>向山僧今日向諸人面前說家門<note n="0513c0101" resp="CBETA" type="add">已【CB】，巳【補編】</note><app n="0513c0101"><lem wit="【CB】" resp="CBETA.maha">已</lem><rdg wit="【補編】">巳</rdg></app>是不著便豈可
<lb ed="B" n="0513c02"/>更去陞堂入室拈槌<g ref="#CB30003"/>拂東喝西棒張眉努目如瘸
<lb ed="B" n="0513c03"/>病發相似不唯屈沈上座况亦辜負先聖伱不見達
<lb ed="B" n="0513c04"/>磨西來少室山下面壁九年二祖至於立雪斷臂可
<lb ed="B" n="0513c05"/>謂受盡艱辛然而達磨不曾措了一詞二祖不曾問
<lb ed="B" n="0513c06"/>著一句還喚達磨作不為人得麼二祖做不求師得
<lb ed="B" n="0513c07"/>麼山僧每至說著古聖做處便覺無地容身慚愧後
<lb ed="B" n="0513c08"/>人輭弱又况百味珍羞遞相供養道我四事具足方
<lb ed="B" n="0513c09"/>可發心秖恐做手脚不迭便是隔生隔世去也時光
<lb ed="B" n="0513c10"/>似箭深為可惜雖然如是更在他人從長相度山僧
<lb ed="B" n="0513c11"/>也強教伱不得諸仁者還見古人偈麼山田脫粟飯
<lb ed="B" n="0513c12"/>野菜淡黃虀喫則從君喫不喫任東西伏惟同道各
<lb ed="B" n="0513c13"/>自努力珍重政和七年冬賜額曰華嚴禪寺八年五
<lb ed="B" n="0513c14"/>月十四日索筆書偈付侍僧曰吾年七十六世緣今
<lb ed="B" n="0513c15"/>已足生不愛天堂死不怕地獄撒手橫身三界外騰
<lb ed="B" n="0513c16"/>騰任運何拘束移時乃逝</p></cb:div>
<lb ed="B" n="0513c17"/><cb:div type="other"><cb:mulu type="其他" level="4">報恩</cb:mulu><head>報恩</head>
<lb ed="B" n="0513c18"/><p xml:id="pB16p0513c1801">按五燈會元隨州大洪山報恩禪師衛之黎陽劉氏
<lb ed="B" n="0513c19"/>子世皆碩儒師未冠舉方略擢上第後厭塵境請於
<lb ed="B" n="0513c20"/>朝乞謝簪紱為僧上從其請遂遊心祖道至投子未
<lb ed="B" n="0513c21"/>久即悟心要子曰汝再來人也宜自護持辭謁諸名
<lb ed="B" n="0513c22"/>宿皆蒙印可丞相韓公縝請開法於西京少林未幾
<lb ed="B" n="0513c23"/>大洪革律為禪詔師居之上堂五五二十五案山雷
<lb ed="B" n="0513c24"/>主山雨明眼衲僧莫教錯舉僧問九鼎澄波即不問
<lb ed="B" n="0513c25"/>為祥為瑞事如何師曰古今不墜曰這箇且拈放一
<lb ed="B" n="0513c26"/>邊向上還有事也無師曰太無厭生曰作家宗師師
<lb ed="B" n="0513c27"/>曰也不消得上堂如斯話會誰是知音直饒向一句
<pb ed="B" xml:id="B16.0088.0514a" n="0514a"/>
<lb ed="B" n="0514a01"/>下千眼頓開端的有幾箇是迷逢達磨諸人要識達
<lb ed="B" n="0514a02"/>磨祖師麼乃舉手作捏勢曰達鼻磨孔在少林手裏
<lb ed="B" n="0514a03"/>若放開去也從教此土西天說黃道黑欺胡謾漢若
<lb ed="B" n="0514a04"/>不放過不消一捏有人要與祖師作主便請出來與
<lb ed="B" n="0514a05"/>少林相見還有麼良久曰果然上堂拈起拄杖曰昔
<lb ed="B" n="0514a06"/>日德山臨濟信手拈來便能坐斷十方壁立千仞直
<lb ed="B" n="0514a07"/>得冰河燄起枯木花芳諸人若也善能橫擔<g ref="#CB30003"/>立徧
<lb ed="B" n="0514a08"/>問諸方苟或不然少林倒行此令去也擊禪牀一下
<lb ed="B" n="0514a09"/>僧問一箭一羣即不問一箭一箇事如何師曰中也
<lb ed="B" n="0514a10"/>曰還端的也無師曰同聲相應同氣相求曰恁麼則
<lb ed="B" n="0514a11"/>石鞏猶在師曰非但一箇兩箇曰好事不如無師曰
<lb ed="B" n="0514a12"/>穿却了也問三元三要即不問五位君臣事若何師
<lb ed="B" n="0514a13"/>曰非公境界曰恁麼則石人拊掌木女呵呵師曰杓
<lb ed="B" n="0514a14"/>卜聽虛聲熟睡饒譫語曰若不上來伸此問焉能得
<lb ed="B" n="0514a15"/>見少林機師曰放過即不可隨後便打上堂橫按拄
<lb ed="B" n="0514a16"/>杖曰便與麼休去<note n="0514a1601" resp="CBETA" type="add">已【CB】，巳【補編】</note><app n="0514a1601"><lem wit="【CB】" resp="CBETA.maha">已</lem><rdg wit="【補編】">巳</rdg></app>落二三更若忉忉終成異見既
<lb ed="B" n="0514a17"/>到這裏又不可弓折箭盡去也且衲僧家遠則能照
<lb ed="B" n="0514a18"/>近則能明乃拈起拄杖曰穿却德山鼻孔換却臨濟
<lb ed="B" n="0514a19"/>眼睛掀翻大海撥轉虛空且道三千里外誰是知音
<lb ed="B" n="0514a20"/>於斯明得大似杲日照天苟或未明不免雲騰致雨
<lb ed="B" n="0514a21"/>卓一下問祖師西來九年面壁最後一句請師舉唱
<lb ed="B" n="0514a22"/>師曰面黑眼睛白師嘗設百問以問學者其略曰假
<lb ed="B" n="0514a23"/>使百千劫所作業不忘為甚麼一稱南無佛罪滅河
<lb ed="B" n="0514a24"/>沙劫又作此圓相曰森羅萬象總在其中具眼禪人
<lb ed="B" n="0514a25"/>試請甄別上堂拈拄杖曰看看大地雪漫漫春來特
<lb ed="B" n="0514a26"/>地寒靈峰與少室料掉不相干休論佛意祖意謾謂
<lb ed="B" n="0514a27"/>言端語端鐵牛放去無蹤跡明月蘆花君自看卓拄
<pb ed="B" xml:id="B16.0088.0514b" n="0514b"/>
<lb ed="B" n="0514b01"/>杖下座師素與無盡居士張公商英友善無盡嘗以
<lb ed="B" n="0514b02"/>書問三教大要曰清凉疏第三卷西域邪見不出四
<lb ed="B" n="0514b03"/>見此方儒道亦不出此四見如莊老計自然為因能
<lb ed="B" n="0514b04"/>生萬物即是邪因易曰太極生兩儀太極為因亦是
<lb ed="B" n="0514b05"/>邪因若謂一陰一陽之謂道能生萬物亦是邪因若
<lb ed="B" n="0514b06"/>計一為虛無則是無因今疑老子自然與西天外道
<lb ed="B" n="0514b07"/>自然不同何以言之老子曰常無欲以觀其妙常有
<lb ed="B" n="0514b08"/>欲以觀其徼無欲則常有徼則已入其道矣謂之邪
<lb ed="B" n="0514b09"/>因豈有說乎易曰一陰一陽之謂道陰陽不測之謂
<lb ed="B" n="0514b10"/>神神也者妙萬物而為言寂然不動感而遂通天下
<lb ed="B" n="0514b11"/>之故今乃破陰陽變易之道為邪因撥去不測之神
<lb ed="B" n="0514b12"/>豈有說乎望紙後批示以斷疑網故也師答曰西域
<lb ed="B" n="0514b13"/>外道宗多途要其會歸不出有無四見而已謂有見
<lb ed="B" n="0514b14"/>無見亦有亦無見非有非無見也蓋不即一心為道
<lb ed="B" n="0514b15"/>則道非我有故名外道不即諸法是心則法隨見異
<lb ed="B" n="0514b16"/>故名邪見如謂之有有則有無如謂之無無則無有
<lb ed="B" n="0514b17"/>有無則有見競生無有則無見斯起若亦有亦無見
<lb ed="B" n="0514b18"/>非有非無見亦猶是也夫不能離諸見則無以明自
<lb ed="B" n="0514b19"/>心無以明自心則不能知正道矣故經云言詞所說
<lb ed="B" n="0514b20"/>法小智妄分別不能了自心云何知正道又曰有見
<lb ed="B" n="0514b21"/>即為垢此則未為見遠離於諸見如是乃見佛以此
<lb ed="B" n="0514b22"/>論之邪正異途正由見悟殊致也故清凉以莊老計
<lb ed="B" n="0514b23"/>道法自然能生萬物易謂太極生兩儀一陰一陽之
<lb ed="B" n="0514b24"/>謂道以自然太極為因一陰一陽為道能生萬物則
<lb ed="B" n="0514b25"/>是邪因計一為虛無則是無因嘗試論之夫三界唯
<lb ed="B" n="0514b26"/>心萬緣一致心生故法生心滅故法滅推而廣之彌
<lb ed="B" n="0514b27"/>綸萬有而非有統而會之究竟寂滅而非無非無亦
<pb ed="B" xml:id="B16.0088.0514c" n="0514c"/>
<lb ed="B" n="0514c01"/>非非無非有亦非非有四執既亡百非斯遣則自然
<lb ed="B" n="0514c02"/>因緣皆為戲論虛無真實俱是假名矣至若謂太極
<lb ed="B" n="0514c03"/>陰陽能生萬物常無常有斯為眾妙之門陰陽不測
<lb ed="B" n="0514c04"/>是謂無方之神雖聖人設教示悟多方然既異一心
<lb ed="B" n="0514c05"/>寧非四見何以明之蓋虛無為道道則是無若自然
<lb ed="B" n="0514c06"/>若太極若一陰一陽為道道則是有常無常有則是
<lb ed="B" n="0514c07"/>亦無亦有陰陽不測則是非有非無先儒或謂妙萬
<lb ed="B" n="0514c08"/>物謂之神則非物物物則亦是無故西天諸大論師
<lb ed="B" n="0514c09"/>皆以心外有法為外道萬法唯心為正宗蓋以心為
<lb ed="B" n="0514c10"/>宗則諸見自亡言雖或異未足以為異也心外有法
<lb ed="B" n="0514c11"/>則諸見競生言雖或同未足以為同也雖然儒道聖
<lb ed="B" n="0514c12"/>人固非不知之乃存而不論耳良以未即明指一心
<lb ed="B" n="0514c13"/>為萬法之宗雖或言之猶不論也如西天外道皆大
<lb ed="B" n="0514c14"/>權菩薩示化之所施為橫生諸見曲盡異端以明佛
<lb ed="B" n="0514c15"/>法是為正道此其所以為聖人之道順逆皆宗非思
<lb ed="B" n="0514c16"/>議之所能知矣古人有言緣昔真宗未至孔子且以
<lb ed="B" n="0514c17"/>繫心今知理有所歸不應猶執權教然知權之為權
<lb ed="B" n="0514c18"/>未必知權也知權之為實斯知權矣是亦周孔老莊
<lb ed="B" n="0514c19"/>設教立言之本意一大事因緣之所成始所成終也
<lb ed="B" n="0514c20"/>然則三教一心同途異轍究竟道宗本無言說非維
<lb ed="B" n="0514c21"/>摩大士孰能知此意也</p></cb:div>
<lb ed="B" n="0514c22"/><cb:div type="other"><cb:mulu type="其他" level="4">真淨</cb:mulu><head>真淨</head>
<lb ed="B" n="0514c23"/><p xml:id="pB16p0514c2301">按五燈會元隆興府寶峰克文雲庵真淨禪師<note n="0514c2301" resp="CBETA" type="add">陝【CB】，陜【補編】</note><app n="0514c2301"><lem wit="【CB】" resp="CBETA.maha">陝</lem><rdg wit="【補編】">陜</rdg></app>府
<lb ed="B" n="0514c24"/>鄭氏子坐夏大溈聞僧舉僧問雲門佛法如水中月
<lb ed="B" n="0514c25"/>是否門曰清波無透路師乃領解往見黃龍不契却
<lb ed="B" n="0514c26"/>曰我有好處這老漢不識我遂往香城見順和尚順
<lb ed="B" n="0514c27"/>問甚處來師曰黃龍來曰黃龍近日有何言句師曰
<pb ed="B" xml:id="B16.0088.0515a" n="0515a"/>
<lb ed="B" n="0515a01"/>黃龍近日州府委請黃檗長老龍垂語曰鐘樓上念
<lb ed="B" n="0515a02"/>讚牀脚下種菜有人下得語契便往住持勝上座云
<lb ed="B" n="0515a03"/>猛虎當路坐龍遂令去住黃檗順不覺云勝首座秖
<lb ed="B" n="0515a04"/>下得一轉語便得黃檗住佛法未夢見在師於言下
<lb ed="B" n="0515a05"/>大悟方知黃龍用處遂回見黃龍龍問甚處來師曰
<lb ed="B" n="0515a06"/>特來禮拜和尚龍曰恰值老僧不在師曰向甚麼處
<lb ed="B" n="0515a07"/>去龍曰天台普請南嶽遊山師曰恁麼則學人得自
<lb ed="B" n="0515a08"/>在去也龍曰脚下鞋甚處得來師曰廬山七百五十
<lb ed="B" n="0515a09"/>文唱來龍曰何曾得自在師指鞋曰何嘗不自在龍
<lb ed="B" n="0515a10"/>駭之開堂日拈香祝聖問答罷乃曰問話且止秖知
<lb ed="B" n="0515a11"/>問佛問法殊不知佛法來處且道從甚麼處來垂一
<lb ed="B" n="0515a12"/>足曰昔日黃龍親行此令十方諸佛無敢違者諸代
<lb ed="B" n="0515a13"/>祖師一切聖賢無敢越者無量法門一切妙義天下
<lb ed="B" n="0515a14"/>老和尚舌頭始終一印無敢異者無異則且置印在
<lb ed="B" n="0515a15"/>甚麼處還見麼若見非僧非俗無偏無黨一一分付
<lb ed="B" n="0515a16"/>若不見而吾自收遂收足喝一喝曰兵隨印轉將逐
<lb ed="B" n="0515a17"/>符行佛手驢脚生緣老好痛與三十棒而今會中莫
<lb ed="B" n="0515a18"/>有不甘者麼若有不妨奇特若無新長老謾伱諸人
<lb ed="B" n="0515a19"/>去也故我大覺世尊昔於摩竭陀國十二月八日明
<lb ed="B" n="0515a20"/>星現時豁然悟道大地有情一時成佛今有釋子沙
<lb ed="B" n="0515a21"/>門某於東震旦國大宋筠陽城中六月十三日赫日
<lb ed="B" n="0515a22"/>現時又悟箇甚麼以拂子畫曰我不敢輕於汝等汝
<lb ed="B" n="0515a23"/>等皆當作佛僧問如何是佛師呵呵大笑僧曰何哂
<lb ed="B" n="0515a24"/>之有師曰笑伱隨語生解曰偶然失利師喝曰不得
<lb ed="B" n="0515a25"/>禮拜僧便歸眾師復笑曰隨語生解問江西佛手驢
<lb ed="B" n="0515a26"/>脚接人和尚如何接人師曰鮎魚上竹竿曰全因今
<lb ed="B" n="0515a27"/>日師曰烏龜入水問新豐吟雲門曲舉世知音能和
<pb ed="B" xml:id="B16.0088.0515b" n="0515b"/>
<lb ed="B" n="0515b01"/>續大眾臨筵願清耳目師以右手拍禪牀僧曰本人
<lb ed="B" n="0515b02"/>拊掌石女揚眉師以左手拍禪牀僧曰猶是學人疑
<lb ed="B" n="0515b03"/>處師曰何不脚跟下薦取僧以坐具一拂師曰爭奈
<lb ed="B" n="0515b04"/>脚跟下何問遠遠馳符命禪師俯應機祖令當行也
<lb ed="B" n="0515b05"/>方便指羣迷師曰深曰深意如何師曰淺曰教學人
<lb ed="B" n="0515b06"/>如何領會師曰點問馬祖下尊宿一箇箇阿漉漉地
<lb ed="B" n="0515b07"/>唯有歸宗老較些子黃龍下兒孫一箇箇硬剝剝地
<lb ed="B" n="0515b08"/>秖有真淨老師較些子學人恁麼還扶得也無師曰
<lb ed="B" n="0515b09"/>打疊面前搕<g ref="#CB05329"/>却曰若不同牀睡焉知被底穿師不
<lb ed="B" n="0515b10"/>答僧曰這箇為上上根人忽遇中下之流如何指接
<lb ed="B" n="0515b11"/>師亦不答僧曰非但和尚懡<g ref="#CB01334"/>學人亦乃一塲敗缺
<lb ed="B" n="0515b12"/>師曰三十年後悟去在問承古有言眾生日用而不
<lb ed="B" n="0515b13"/>知未審不知箇甚麼師曰道曰忽然知後如何師曰
<lb ed="B" n="0515b14"/>十萬八千僧提起坐具曰爭奈這箇何師便喝上堂
<lb ed="B" n="0515b15"/>天地與我同根萬物與我一體脚頭脚尾橫三<g ref="#CB30003"/>四
<lb ed="B" n="0515b16"/>北俱盧洲火發燒著帝釋眉毛東海龍王忍痛不禁
<lb ed="B" n="0515b17"/>轟一箇霹靂直得傾湫倒嶽雲黯長空十字街頭廖
<lb ed="B" n="0515b18"/>胡子醉中驚覺起來拊掌呵呵大笑曰筠陽城中近
<lb ed="B" n="0515b19"/>來少賊乃拈拄杖曰賊賊上堂道泰不傳天子令行
<lb ed="B" n="0515b20"/>人盡唱太平歌五九四十五莫有人從懷州來麼若
<lb ed="B" n="0515b21"/>有不得忘却臨江軍豆豉上堂世尊拈華迦葉微笑
<lb ed="B" n="0515b22"/>拈拄杖曰洞山拈起拄杖子伱諸人合作麼生擊香
<lb ed="B" n="0515b23"/>卓下座上堂裩無襠袴無口頭上青灰三五斗趙州
<lb ed="B" n="0515b24"/>老漢少賣弄然則國清才子貴家富小兒驕其奈禾
<lb ed="B" n="0515b25"/>黍不陽艷競栽桃李春飜令力耕者半作賣花人上
<lb ed="B" n="0515b26"/>堂佛法兩字直是難得人有底不信自己佛事唯憑
<lb ed="B" n="0515b27"/>少許古人影響相似般若所知境界定相法門動即
<pb ed="B" xml:id="B16.0088.0515c" n="0515c"/>
<lb ed="B" n="0515c01"/>背覺合塵黏將去脫不得或學者來如印印泥遞相
<lb ed="B" n="0515c02"/>印授不唯自誤亦乃誤他洞山門下無佛法與人秖
<lb ed="B" n="0515c03"/>有一口劍凡是來者一一斬斷使伊性命不存見聞
<lb ed="B" n="0515c04"/>俱泯却向父母未生前與伊相見見伊纔向前便為
<lb ed="B" n="0515c05"/>斬斷然則剛刀雖利不斬無罪之人莫有無罪底麼
<lb ed="B" n="0515c06"/>也好與三十拄杖上堂洞山門下要行便行要坐便
<lb ed="B" n="0515c07"/>坐鉢盂裏屙屎淨瓶裏吐唾執法修行如牛拽磨上
<lb ed="B" n="0515c08"/>堂洞山門下有時和泥合水有時壁立千仞伱諸方
<lb ed="B" n="0515c09"/>擬向和泥合水處見洞山洞山且不在和泥合水處
<lb ed="B" n="0515c10"/>擬向壁立千仞處見洞山洞山且不在壁立千仞處
<lb ed="B" n="0515c11"/>擬向一切處見洞山洞山且不在一切處伱擬不要
<lb ed="B" n="0515c12"/>見洞山鼻索又在洞山手裏擬瞌睡也把鼻索一擊
<lb ed="B" n="0515c13"/>秖見眼孔定動又不相識也不要伱識洞山但識得
<lb ed="B" n="0515c14"/>自己也得上堂汾陽莫妄想俱胝<g ref="#CB30003"/>指頭古今佛法
<lb ed="B" n="0515c15"/>事到此一時休休休却憶趙州勘婆子不風流處也
<lb ed="B" n="0515c16"/>風流拈拄杖曰為眾竭力上堂頭陁石被莓苔裹擲
<lb ed="B" n="0515c17"/>筆峰遭薜茘纏羅漢院裏一年度三箇行者歸宗寺
<lb ed="B" n="0515c18"/>裏叅退喫茶上堂師子不食殘鵰快鷹不打死兔放
<lb ed="B" n="0515c19"/>出臨濟大龍抽却雲門一顧拈起拄杖曰雲行雨施
<lb ed="B" n="0515c20"/>三草二木師崇寧改元十月旦示疾望乃愈出道具
<lb ed="B" n="0515c21"/>散諸徒翼日中夜沐浴更衣趺坐眾請說法示偈及
<lb ed="B" n="0515c22"/>遺誡宗門大略言卒而逝火葬焰成五色白光上騰
<lb ed="B" n="0515c23"/>煙所至處皆舍利分骨塔於泐潭新豐</p></cb:div></cb:div></cb:div>
</cb:div></body></text></TEI>