<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="B27n0151">
<teiHeader>
	<fileDesc>
		<titleStmt>
			<title>Supplement to the Dazangjing, Electronic version, No. 151 新續高僧傳</title>
			<title xml:lang="zh-Hant">大藏經補編數位版, No. 151 新續高僧傳</title>
			<author>喻謙著</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>65卷</extent>
		<publicationStmt>
			<idno type="CBETA">
				<idno type="canon">B</idno>.<idno type="vol">27</idno>.<idno type="no">151</idno>
			</idno>
			<distributor>
				<name>中華電子佛典協會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2020-12-29 20:26:28 +0800</date>
		</publicationStmt>
		<sourceDesc>
			<bibl>
				<title level="s">Supplement to the Dazangjing</title>
				<title level="s" xml:lang="zh-Hant">大藏經補編</title>
				<title level="m" xml:lang="zh-Hant">新續高僧傳</title>
			</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Input by CBETA(first version), Input by CBETA(second version)</p>
			<p xml:lang="zh-Hant" cb:type="ly">CBETA 人工輸入（版本一），CBETA 人工輸入（版本二）</p>
		</projectDesc>
		<editorialDecl>
			<punctuation resp="orig"><p>原書標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【補編】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
		<charDecl>
			<char xml:id="CB33479">
				<charName>CBETA CHARACTER CB33479</charName>
				<charProp>
					<localName>composition</localName>
					<value>[這-言+帚]</value>
				</charProp>
				<charProp>
					<localName>normalized form</localName>
					<value>歸</value>
				</charProp>
				<mapping type="unicode">U+489C</mapping>
				<mapping cb:dec="1016519" type="PUA">U+F82C7</mapping>
			</char>
			<char xml:id="CB33493">
				<charName>CBETA CHARACTER CB33493</charName>
				<charProp>
					<localName>composition</localName>
					<value>[宋-木+(百-日+皿)]</value>
				</charProp>
				<charProp>
					<localName>normalized form</localName>
					<value>寧</value>
				</charProp>
				<mapping type="normal_unicode">U+219FE</mapping>
				<mapping cb:dec="1016533" type="PUA">U+F82D5</mapping>
			</char>
		</charDecl>
	</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2016-01-25">
			<name>Ray Chou 周邦信</name>Created initial TEI XML P5a version with bm2p5a.py
		</change>
	</revisionDesc>
</teiHeader>
<text><body>
<cb:mulu type="其他" level="1">義解篇第二</cb:mulu><cb:mulu type="其他" level="2">之八</cb:mulu><cb:mulu type="其他" level="3">清句容赤山沙門釋本心傳</cb:mulu>
<milestone unit="juan" n="11"/>
<pb ed="B" xml:id="B27.0151.0104b" n="0104b"/>
<lb ed="B" n="0104b01"/><cb:mulu type="卷" n="11"></cb:mulu>
<lb ed="B" n="0104b02"/>
<lb ed="B" n="0104b03"/>
<lb ed="B" n="0104b04"/>
<lb ed="B" n="0104b05"/>
<lb ed="B" n="0104b06"/>
<lb ed="B" n="0104b07"/>
<lb ed="B" n="0104b08"/>
<lb ed="B" n="0104b09"/>
<lb ed="B" n="0104b10"/><cb:div type="other"><cb:mulu type="其他" level="1">習禪篇第三</cb:mulu>
<lb ed="B" n="0104b11"/><cb:juan fun="open" n="11"><cb:jhead>新續高僧傳四集卷第十一</cb:jhead></cb:juan>
<lb ed="B" n="0104b12"/><byline cb:type="editor">衡陽喻謙昧庵氏編輯</byline>
<lb ed="B" n="0104b13"/><cb:div type="other"><cb:mulu type="其他" level="2">之一</cb:mulu><list><item xml:id="itemB27p0104b1301">習禪篇第三之一<note place="inline">正傳二十一人　附見二十人</note>
<lb ed="B" n="0104b14"/><list><item xml:id="itemB27p0104b1401">宋常德文殊寺沙門釋心道傳</item>
<lb ed="B" n="0104b15"/><item xml:id="itemB27p0104b1501">　西蜀昭覺寺沙門釋純白傳</item>
<lb ed="B" n="0104b16"/><item xml:id="itemB27p0104b1601">　慶元天童寺沙門釋普交傳</item>
<lb ed="B" n="0104b17"/><item xml:id="itemB27p0104b1701">　潭州法輪寺沙門釋應端傳</item>
<lb ed="B" n="0104b18"/><item xml:id="itemB27p0104b1801">　溫州龍翔寺沙門還士珪傳<note place="inline">宗範</note></item>
<lb ed="B" n="0104b19"/><item xml:id="itemB27p0104b1901">　衢州烏巨山沙門釋道行傳</item>
<lb ed="B" n="0104b20"/><item xml:id="itemB27p0104b2001">　餘杭靈隱寺沙門釋宗印傳<note place="inline">希夷</note></item>
<pb ed="B" xml:id="B27.0151.0105a" n="0105a"/>
<lb ed="B" n="0105a01"/><item xml:id="itemB27p0105a0101">　潭州大溈山沙門釋法泰傳</item>
<lb ed="B" n="0105a02"/><item xml:id="itemB27p0105a0201">　當陽玉泉寺沙門釋務本傳<note place="inline">文宣　可忠　慧遠　宗道　懷遠　知忍　知藏　懷靜　齊月　慧本</note></item>
<lb ed="B" n="0105a03"/><item xml:id="itemB27p0105a0301">　衡山南嶽石頭庵沙門釋懷志傳</item>
<lb ed="B" n="0105a04"/><item xml:id="itemB27p0105a0401">　眉州中巖寺沙門釋祖覺傳<note place="inline">慧日能　南堂靜</note></item>
<lb ed="B" n="0105a05"/><item xml:id="itemB27p0105a0501">　台州釣魚臺沙門釋自回傳</item>
<lb ed="B" n="0105a06"/><item xml:id="itemB27p0105a0601">　江寧太平興國寺沙門釋贊元傳<note place="inline">法泉</note></item>
<lb ed="B" n="0105a07"/><item xml:id="itemB27p0105a0701">　虎丘靈巖寺沙門釋清順傳<note place="inline">子英　智通　慧光</note></item>
<lb ed="B" n="0105a08"/><item xml:id="itemB27p0105a0801">　江寧大平興國寺沙門釋慧懃傳<note place="inline">懷深</note></item>
<lb ed="B" n="0105a09"/><item xml:id="itemB27p0105a0901">　潼川護聖寺沙門釋居靜傳</item>
<lb ed="B" n="0105a10"/><item xml:id="itemB27p0105a1001">　潭州大溈山沙門釋清旦傳</item>
<lb ed="B" n="0105a11"/><item xml:id="itemB27p0105a1101">　天台國清寺沙門釋行機傳</item>
<lb ed="B" n="0105a12"/><item xml:id="itemB27p0105a1201">　澧州靈巖寺沙門釋仰安傳<note place="inline">表自</note></item>
<lb ed="B" n="0105a13"/><item xml:id="itemB27p0105a1301">　江州圓通寺沙門釋道旻傳</item>
<lb ed="B" n="0105a14"/><item xml:id="itemB27p0105a1401">　隆興雲巖寺沙門釋天遊傳</item></list></item></list>
<lb ed="B" n="0105a15"/>
<lb ed="B" n="0105a16"/>
<lb ed="B" n="0105a17"/>
<lb ed="B" n="0105a18"/>
<lb ed="B" n="0105a19"/>
<lb ed="B" n="0105a20"/>
<pb ed="B" xml:id="B27.0151.0105b" n="0105b"/>
<lb ed="B" n="0105b01"/>
<lb ed="B" n="0105b02"/>
<lb ed="B" n="0105b03"/>
<lb ed="B" n="0105b04"/>
<lb ed="B" n="0105b05"/>
<lb ed="B" n="0105b06"/>
<lb ed="B" n="0105b07"/>
<lb ed="B" n="0105b08"/>
<lb ed="B" n="0105b09"/>
<lb ed="B" n="0105b10"/>
<lb ed="B" n="0105b11"/><cb:div type="other"><cb:mulu type="其他" level="3">宋常德文殊寺沙門釋心道傳</cb:mulu><head>宋常德文殊寺沙門釋心道傳</head>
<lb ed="B" n="0105b12"/><p xml:id="pB27p0105b1201">釋心道眉州徐氏子也年三十得度詣成都習唯識了悟萬有
<lb ed="B" n="0105b13"/>證澈真如以為佛法盡在是矣同舍僧詰之曰三界惟心萬法
<lb ed="B" n="0105b14"/>唯識今目前萬象紛紜心識安在道茫然遂出游江淮間既抵
<lb ed="B" n="0105b15"/>舒州太平聞佛鑑夜參舉趙州柏樹子話至覺鐵嘴云先師無
<lb ed="B" n="0105b16"/>此語莫謗先師好因大疑提撕既久一夕豁然即趨丈室擬敘
<lb ed="B" n="0105b17"/>所悟鑑見便閉門道曰何事瞞人鑑曰十方無壁落何不入門
<lb ed="B" n="0105b18"/>來道拳破紙窗佛鑑即開門搊住云道道道即以兩手捧鑑頭
<lb ed="B" n="0105b19"/>作口啐而出呈偈曰趙州有箇栢樹話禪客相傳徧天下多是
<lb ed="B" n="0105b20"/>摘葉與尋枝不能直向根源會覺公說道無此語正是惡言當
<pb ed="B" xml:id="B27.0151.0106a" n="0106a"/>
<lb ed="B" n="0106a01"/>而罵禪人若具通方眼好向此中辨真假鑑然之襄守請開法
<lb ed="B" n="0106a02"/>天寧擢大別文殊宋宣和改元詔改僧為德士因上堂曰祖意
<lb ed="B" n="0106a03"/>西來事今朝特地新昔為比丘相今作老君形鶴氅披銀褐頭
<lb ed="B" n="0106a04"/>包蕉葉巾林泉無事客兩度受君恩所以道欲識佛性義當觀
<lb ed="B" n="0106a05"/>時節因緣且道即今是甚麼時節毗盧遮那頂戴寶冠為顯真
<lb ed="B" n="0106a06"/>中有俗文殊老叟身披鶴氅且要俯順時宜一人既爾眾人亦
<lb ed="B" n="0106a07"/>然大家成立叢林喜得群仙聚會共酌迷仙酎同唱步虛詞或
<lb ed="B" n="0106a08"/>看靈寶度人經或說長生不死藥琴彈月下指端發太古之音
<lb ed="B" n="0106a09"/>棊布軒前妙著出神機之外進一步便到大羅天上退一步卻
<lb ed="B" n="0106a10"/>入九幽城中秪如不進不退一句又作麼生道直饒羽化三清
<lb ed="B" n="0106a11"/>路終是輪迴一幻身二年九月詔下復僧上堂曰不掛田衣著
<lb ed="B" n="0106a12"/>羽衣老君形相頗相宜一年半內間思想大抵興衰各有時我
<lb ed="B" n="0106a13"/>佛如來預讖法之有難教中明載無不委知較量年代正在於
<lb ed="B" n="0106a14"/>茲魔得其便惑亂正宗僧改俗形佛更名字妄生邪解刪削經
<lb ed="B" n="0106a15"/>文饒鈸停音鉢盂添足多般矯詐欺罔聖君賴我聖明不忘付
<lb ed="B" n="0106a16"/>囑不廢其教特賜宸章仍許僧尼重新披鬀實謂寒灰再燄枯
<lb ed="B" n="0106a17"/>木重榮迷仙酎變為甘露瓊漿步虛詞翻作還鄉曲子放下銀
<lb ed="B" n="0106a18"/>木簡拈起尼師壇昨朝稽首擎拳今日和南不審秪改舊時相
<lb ed="B" n="0106a19"/>不改舊時人敢問大眾舊時人是一是二良久曰秋風也解嫌
<lb ed="B" n="0106a20"/>狼藉吹盡當年道教灰建炎三年春示眾舉臨濟入滅囑三聖
<pb ed="B" xml:id="B27.0151.0106b" n="0106b"/>
<lb ed="B" n="0106b01"/>因緣乃曰正法眼藏瞎驢滅臨濟何曾有此說今古時人皆妄
<lb ed="B" n="0106b02"/>傳不信但看汝三月至閏三月有賊叛眾請避之道曰學道所
<lb ed="B" n="0106b03"/>以了生死何避之有賊至道曰速殺我以快汝心賊即舉槊殘
<lb ed="B" n="0106b04"/>之白乳上出賊駭引席覆之而去</p></cb:div>
<lb ed="B" n="0106b05"/><cb:div type="other"><cb:mulu type="其他" level="3">宋西蜀昭覺寺沙門釋純白傳</cb:mulu><head>宋西蜀昭覺寺沙門釋純白傳</head>
<lb ed="B" n="0106b06"/><p xml:id="pB27p0106b0601">釋純白姓支氏梓人也父謙聞法于松山道者素衣梵行以生
<lb ed="B" n="0106b07"/>死為幻純幼承父訓唯唯無違一日躍谿而過忽焉有省遂落
<lb ed="B" n="0106b08"/>髮受具遍歷成都講肆通性相宗去而南遊參黃櫱惟勝親炙
<lb ed="B" n="0106b09"/>歲餘未嘗一顧純事之益勤偶晨參入室勝舉目視之若有所
<lb ed="B" n="0106b10"/>詢純即詰之曰老人兩眸炯炯浮光不定作麼生勝忽失笑為
<lb ed="B" n="0106b11"/>之印證元豐末勝歸蜀純負巾缽以從會成都府帥奏以昭覺
<lb ed="B" n="0106b12"/>為十方勝乃舉純開山純示眾曰不超性海是理事縛不透聲
<lb ed="B" n="0106b13"/>輪是語言縛於是淨侶靡然嚮風講席一空</p></cb:div>
<lb ed="B" n="0106b14"/><cb:div type="other"><cb:mulu type="其他" level="3">宋慶元天童寺沙門釋普交傳</cb:mulu><head>宋慶元天童寺沙門釋普交傳</head>
<lb ed="B" n="0106b15"/><p xml:id="pB27p0106b1501">釋普交萬齡畢氏子也幼穎異卓倫不汙塵滓惡喧嗜潔儼似
<lb ed="B" n="0106b16"/>衲僧未冠得度五夏無虧首謁南明聽習台教偶為檀信修事
<lb ed="B" n="0106b17"/>懺摩有人問曰師所懺罪為自懺耶為他懺耶若言自懺罪性
<lb ed="B" n="0106b18"/>何來若為他懺他既非汝烏能為懺交不能對大慚易服逕投
<lb ed="B" n="0106b19"/>泐潭足纔踵門潭即呵斥交擬申問潭即拽杖逐之一日忽呼
<lb ed="B" n="0106b20"/>交至丈室曰我有古人公案要與你商量交擬進語潭便喝交
<pb ed="B" xml:id="B27.0151.0107a" n="0107a"/>
<lb ed="B" n="0107a01"/>豁然頓悟顧乃大芺潭下繩牀執其手曰汝會佛法耶交便喝
<lb ed="B" n="0107a02"/>潭亦大芺於是證入唱道日高聲施自遠後歸桑梓居天童掩
<lb ed="B" n="0107a03"/>關卻掃者八年寺偶虛席郡僚命開法恐其遯去遣吏候於道
<lb ed="B" n="0107a04"/>故不得辤上堂曰拙哉黃面老佛法付王臣林下無情客官差
<lb ed="B" n="0107a05"/>逼殺人莫有知心底為我免得者麼若無不免將錯就錯去凡
<lb ed="B" n="0107a06"/>見僧來必叱曰汝楖栗子未擔時我已為汝說了也且道說箇
<lb ed="B" n="0107a07"/>甚麼招手洗鉢拈扇張弓趙州柏樹子靈源見桃花且置不論
<lb ed="B" n="0107a08"/>山僧無恁麼間唇吻與你打葛藤何不休去歇去忽拈拄杖遂
<lb ed="B" n="0107a09"/>散宣和六年三月二十日沐浴陞座說偈曰寶杖敲空觸處春
<lb ed="B" n="0107a10"/>箇中消息特彌綸昨宵風動寒巖冷驚起泥牛耕白雲說畢脫
<lb ed="B" n="0107a11"/>肰而寂壽七十七臘五十八塔于本山</p></cb:div>
<lb ed="B" n="0107a12"/><cb:div type="other"><cb:mulu type="其他" level="3">宋潭州法輪寺沙門釋應端傳</cb:mulu><head>宋潭州法輪寺沙門釋應端傳</head>
<lb ed="B" n="0107a13"/><p xml:id="pB27p0107a1301">釋應端南昌徐氏子也生而眉宇豁如形儀整肅幼厭塵穢少
<lb ed="B" n="0107a14"/>入空門依郡之化度寺善月度為大僧謁真淨文機不諧時靈
<lb ed="B" n="0107a15"/>源分座雲居扣之源稍加砥礪端自負已解妙入經論乃援引
<lb ed="B" n="0107a16"/>馬祖百丈機語及華嚴經旨相為酬荅源見之笑曰舉馬祖百
<lb ed="B" n="0107a17"/>丈固誤矣而華嚴宗旨與箇事沒交涉端憤然欲去因辤揭簾
<lb ed="B" n="0107a18"/>忽大悟汗流浹背源見之喜曰子方識好惡矣馬祖百丈文殊
<lb ed="B" n="0107a19"/>普賢幾為汝累由是譽問四馳道欽七眾政和末太師張司成
<lb ed="B" n="0107a20"/>虛百丈堅命開堂舉僧問大隋刼大洞然時這箇壞也不壞話
<pb ed="B" xml:id="B27.0151.0107b" n="0107b"/>
<lb ed="B" n="0107b01"/>遂曰六合傾翻劈面來暫披蔴縷混塵埃因風吹火渾間事引
<lb ed="B" n="0107b02"/>得遊人不肯回壞不壞隨不隨徒將聞見強鍼錐太湖三萬六
<lb ed="B" n="0107b03"/>千頃月在波心說向誰</p></cb:div>
<lb ed="B" n="0107b04"/><cb:div type="other"><cb:mulu type="其他" level="3">宋溫州龍翔寺沙門釋士珪傳</cb:mulu><head>宋溫州龍翔寺沙門釋士珪傳<note place="inline">宗範</note></head>
<lb ed="B" n="0107b05"/><p xml:id="pB27p0107b0501">釋士珪字竹菴成都史氏子也初依大慈宗雅出家講授棱嚴
<lb ed="B" n="0107b06"/>潛心義奧後南遊謁諸尊宿始參龍門佛眼遠以平日所得白
<lb ed="B" n="0107b07"/>之遠曰汝解心已極但欠著力開眼耳一日侍立次問曰絕對
<lb ed="B" n="0107b08"/>待時如何遠曰如汝僧堂中白椎相似珪罔措至晚遠抵堂司
<lb ed="B" n="0107b09"/>珪復理前問遠曰間言語珪于言下大悟宣和二年住和州天
<lb ed="B" n="0107b10"/><g ref="#CB33493"/>靖康改元江州漕使方郎中請住廬山東林後以兵亂避地
<lb ed="B" n="0107b11"/>閩中乾元十二年詔開山雁宕能仁時真歇了公居江心恐珪
<lb ed="B" n="0107b12"/>緣未熟迎至方丈大展九拜以誘溫人由是人皆翕然歸敬未
<lb ed="B" n="0107b13"/>幾其徒失火寺為煨燼珪就樹縛屋升座示眾曰愛閒不打鼓
<lb ed="B" n="0107b14"/>山鼓投老來看雁蕩山傑閣危樓渾不見溪邊茅屋兩三間已
<lb ed="B" n="0107b15"/>而聽法檀施併力營建復成寶坊十五年移住龍翔上堂明明
<lb ed="B" n="0107b16"/>無悟有法即迷諸人向這裏立不得住不得若立則危若住則
<lb ed="B" n="0107b17"/>瞎直須意不停玄句不停意用不停機此三者既明一切處不
<lb ed="B" n="0107b18"/>須管帶自然現前不須照顧自然明白雖然如是更須知有向
<lb ed="B" n="0107b19"/>上事豎拂子曰久雨不晴咄明年丙寅七月十九日召宗範長
<lb ed="B" n="0107b20"/>老付後事次日沐浴聲鐘集眾就座泊然而逝荼毗凡送者均
<pb ed="B" xml:id="B27.0151.0108a" n="0108a"/>
<lb ed="B" n="0108a01"/>得舍利塔于鼓山</p></cb:div>
<lb ed="B" n="0108a02"/><cb:div type="other"><cb:mulu type="其他" level="3">宋衢州烏巨山沙門釋道行傳</cb:mulu><head>宋衢州烏巨山沙門釋道行傳</head>
<lb ed="B" n="0108a03"/><p xml:id="pB27p0108a0301">釋道行字雪堂處州葉氏子也初依普照英得度出遊參佛眼
<lb ed="B" n="0108a04"/>一日聞眼舉玄沙築著腳指話遂大悟住郡南明上堂會得便
<lb ed="B" n="0108a05"/>會玉本無瑕若言不會碓嘴生花試問九年面壁何如大會拈
<lb ed="B" n="0108a06"/>花南明恁麼商確也是順風撒沙次遷烏巨示眾舉璣和尚問
<lb ed="B" n="0108a07"/>僧禪以何為義眾雖下語末契厥心眾僧請益璣代云以謗為
<lb ed="B" n="0108a08"/>義道行曰三世諸佛是謗西天二十八祖是謗唐土六祖是謗
<lb ed="B" n="0108a09"/>天下老和尚是謗諸人是謗山僧是謗于中還有不謗者無談
<lb ed="B" n="0108a10"/>玄話妙河沙數爭似雙峰謗得親忽示微疾門弟子教授汪喬
<lb ed="B" n="0108a11"/>年至省遂以後事委之說偈曰識則識自本心見則見自本性
<lb ed="B" n="0108a12"/>識得本心本性正是宗門大病又註曰爛泥中有刺莫道不疑
<lb ed="B" n="0108a13"/>好黎明沐浴更衣跏趺而逝闍維獲五色舍利煙所至處舍利
<lb ed="B" n="0108a14"/>纍然齒舌不壞塔于寺西</p></cb:div>
<lb ed="B" n="0108a15"/><cb:div type="other"><cb:mulu type="其他" level="3">宋餘杭靈隱寺沙門釋宗印傳</cb:mulu><head>宋餘杭靈隱寺沙門釋宗印傳<note place="inline">希夷</note></head>
<lb ed="B" n="0108a16"/><p xml:id="pB27p0108a1601">釋宗印字鐵牛姓陳氏鹽官人得法於育王佛照光禪師寧宗
<lb ed="B" n="0108a17"/>時主靈隱上堂舉南泉示眾云王老師自小養一頭水牯牛擬
<lb ed="B" n="0108a18"/>向溪東牧不免食他國王水草向溪西牧亦不免食他國王水
<lb ed="B" n="0108a19"/>草如今不如隨分納些些總不見得頌曰不如隨分納些些喚
<lb ed="B" n="0108a20"/>作平常事已差綠草溪邊頭角露一簑煙雨屬誰家石鼓希夷
<pb ed="B" xml:id="B27.0151.0108b" n="0108b"/>
<lb ed="B" n="0108b01"/>禪師者亦臨濟宗嗣無用全為靈隱二十八代塔永安別苑今
<lb ed="B" n="0108b02"/>存和梁山遠禪師牧牛十頌句法與梁相伯仲而理趣超卓殊
<lb ed="B" n="0108b03"/>有過之一尋牛只管區區向別尋不知腳底已泥深幾回芳草
<lb ed="B" n="0108b04"/>斜混陽裏一曲新豐空自吟二見跡枯木崖前岐路多草窠裏
<lb ed="B" n="0108b05"/>混覺非麼腳踉若也隨他去未免當頭錯過他三見牛識得形
<lb ed="B" n="0108b06"/>容辨得聲戴嵩從此妙丹青徹頭徹尾渾相似仔細看來未十
<lb ed="B" n="0108b07"/>成四得牛牢把繩頭草放渠幾多毛病未曾除徐徐驀鼻牽將
<lb ed="B" n="0108b08"/>去且要回頭識舊居五放牛甘分山林寄此身有時亦踏馬蹏
<lb ed="B" n="0108b09"/>塵不曾犯着人苗稼來往空勞背上人六騎牛還家指點前坡
<lb ed="B" n="0108b10"/>即是家旋吹銅角出煙霞忽然變作還家曲未必知音肎伯牙
<lb ed="B" n="0108b11"/>七忘牛存人闌內無牛趁出山煙蓑雨笠亦空間行歌行樂無
<lb ed="B" n="0108b12"/>拘繫贏得一身天地間八人牛俱忘慚愧眾生界已空個中消
<lb ed="B" n="0108b13"/>息若為通後無來者前無去未審憑誰繼此宗九返本還原靈
<lb ed="B" n="0108b14"/>機不墮有無功見色聞聲不用聾昨夜金烏蜚入海曉來依舊
<lb ed="B" n="0108b15"/>一輪紅十入鄽垂手者漢親從異類來分明馬頷與驢腮一揮
<lb ed="B" n="0108b16"/>鐵捧如風疾萬戶千門盡豁開</p></cb:div>
<lb ed="B" n="0108b17"/><cb:div type="other"><cb:mulu type="其他" level="3">宋潭州大溈山沙門釋法泰傳</cb:mulu><head>宋潭州大溈山沙門釋法泰傳</head>
<lb ed="B" n="0108b18"/><p xml:id="pB27p0108b1801">釋法泰字佛性漢川李氏子僧問理隨事變該萬有而一片虛
<lb ed="B" n="0108b19"/>凝事逐理融等千差而咸<g ref="#CB33479"/>實際如何是理法界泰曰山河大
<lb ed="B" n="0108b20"/>地曰如何是事法界泰曰萬象森羅曰如何是理事無礙法界
<pb ed="B" xml:id="B27.0151.0109a" n="0109a"/>
<lb ed="B" n="0109a01"/>泰曰東西南北曰如何是事事無礙法界泰曰上下四維上堂
<lb ed="B" n="0109a02"/>渺渺漠漠十方該括坦坦蕩蕩絕形絕相目欲視而睛枯口欲
<lb ed="B" n="0109a03"/>談而詞喪文殊普賢全無伎倆臨濟德山不妨提倡龜吞<note n="0109a0301" resp="CBETA" type="add">陝【CB】，陜【補編】</note><app n="0109a0301"><lem wit="【CB】" resp="CBETA.maha">陝</lem><rdg wit="【補編】">陜</rdg></app>府
<lb ed="B" n="0109a04"/>鐵牛蛇咬嘉州大象嚇得東海鯉魚直至如今肚脹上堂憶昔
<lb ed="B" n="0109a05"/>遊方日獲得二種物一是金剛鎚一是千聖骨持行宇宙中氣
<lb ed="B" n="0109a06"/>岸高突兀如是三十年用之為準則而今年老矣一物知何物
<lb ed="B" n="0109a07"/>擲下金剛鎚擊碎千聖骨拋向四衢道不能更惜得任意過浮
<lb ed="B" n="0109a08"/>生指南將作北呼龜以為鼈喚豆以為粟從他明眼人笑我無
<lb ed="B" n="0109a09"/>繩墨</p></cb:div>
<lb ed="B" n="0109a10"/><cb:div type="other"><cb:mulu type="其他" level="3">宋當陽玉泉寺沙門釋務本傳</cb:mulu><head>宋當陽玉泉寺沙門釋務本傳<note place="inline">文宣　可忠　慧遠　宗道　懷遠　知忍　知藏　懷靜　齊月　慧本</note></head>
<lb ed="B" n="0109a11"/><p xml:id="pB27p0109a1101">釋務本未知何許人亦不詳其氏族出家時年二十四後得法
<lb ed="B" n="0109a12"/>於瑯琊覺禪師其弟子十有一人本居弟二開悟甚早福慧兼
<lb ed="B" n="0109a13"/>修有無並鬯宋仁宗時詔主當陽玉泉寺慶曆八年荊門軍守
<lb ed="B" n="0109a14"/>謝公翩然來遊謂如此名勝昔賢留題當復不尠本因錄唐人
<lb ed="B" n="0109a15"/>自曲江至齊已得詩八篇謝公鑴之石立於蒙惠之側嘉祐六
<lb ed="B" n="0109a16"/>年命契寧等募造鐵塔高七丈為級十有三重百二十萬兩逾
<lb ed="B" n="0109a17"/>年而成其發願詞曰願以此功德普及於一切我等與眾生皆
<lb ed="B" n="0109a18"/>共成佛道願力深弘故壽諸金石永垂不朽本每說法學侶萬
<lb ed="B" n="0109a19"/>指有文宣可忠知忍知藏慧遠宗道懷遠懷靜諸子輔翊法化
<lb ed="B" n="0109a20"/>首出當機皆一時禪望有聲錚錚故玉泉宗風冠於三楚邑令
<pb ed="B" xml:id="B27.0151.0109b" n="0109b"/>
<lb ed="B" n="0109b01"/>左侯為請於朝錫號悟空并賜紫衣以元豐三年三月八日示
<lb ed="B" n="0109b02"/>寂壽八十三臘五十九本主玉泉四十年寂之日集眾為說法
<lb ed="B" n="0109b03"/>要曰平日橫說豎說東喝西喝有時揚眉眴目有時鼓掌擎拳
<lb ed="B" n="0109b04"/>祇為諸人不察微露鋒芒若逐色尋聲白雲萬里又舉荊州白
<lb ed="B" n="0109b05"/>馬寺曇照禪師常云快活快活及臨滅時便叫苦苦且云閻羅
<lb ed="B" n="0109b06"/>王來取我也院主問曰和尚當日被節使拋向水中神色不動
<lb ed="B" n="0109b07"/>如今何得若是照舉枕子曰汝道當日是如今是院主無對照
<lb ed="B" n="0109b08"/>便入滅今我臨滅度時汝等看是快活是苦苦眾無語遂泊然
<lb ed="B" n="0109b09"/>坐化塔於羅漢山麓文宣宗說兼通教禪雙徹陸沈眾中人莫
<lb ed="B" n="0109b10"/>之識嘉祐間至玉泉務本崇以殊禮使之領眾導揚法旨學者
<lb ed="B" n="0109b11"/>宗之可忠者安州大安山住持也禪思瑩澈教眼尤精聞玉泉
<lb ed="B" n="0109b12"/>道聲鬯楙欲一闚真際振錫來游務本以最樂堂處之遂終老
<lb ed="B" n="0109b13"/>焉務本既寂付法於齊月宋崇寧時改玉泉為護國寺以加封
<lb ed="B" n="0109b14"/>關壯繆為崇寧護國真君乃改寺額故續傳鐙或稱護國齊月
<lb ed="B" n="0109b15"/>上堂僧問壁立千仞水泄不通還許學人請益也無齊月曰正
<lb ed="B" n="0109b16"/>令已行乃曰窮外無方究非內裏應用萬般無可比擬分明向
<lb ed="B" n="0109b17"/>你諸人道佛性精魂總不是齊月既老傳席於其徒慧本耀續
<lb ed="B" n="0109b18"/>傳薪禪風攸馥僧問有物先天地無心本寂寥未審是何物慧
<lb ed="B" n="0109b19"/>本曰一鋌墨曰恁麼則耀古騰今去也慧本曰作甚麼生是耀
<lb ed="B" n="0109b20"/>古騰今的僧喝本亦喝上堂好箇時節誰肎承當苟或無人不
<pb ed="B" xml:id="B27.0151.0110a" n="0110a"/>
<lb ed="B" n="0110a01"/>如惜取良久曰彈雀夜明珠蓋是時荊門玉泉導師相繼演化
<lb ed="B" n="0110a02"/>諸方正未艾云</p></cb:div>
<lb ed="B" n="0110a03"/><cb:div type="other"><cb:mulu type="其他" level="3">宋衡嶽石頭庵沙門釋懷志傳</cb:mulu><head>宋衡嶽石頭庵沙門釋懷志傳</head>
<lb ed="B" n="0110a04"/><p xml:id="pB27p0110a0401">釋懷志姓吳氏婺州人嘗欲會通諸宗異義有禪者問曰杜順
<lb ed="B" n="0110a05"/>賢首宗祖師也而談法身則曰懷州馬吃禾益州馬腹脹此偈
<lb ed="B" n="0110a06"/>合<g ref="#CB33479"/>天台何義懷志不能對即遊方至洞山謁淨真問古人一
<lb ed="B" n="0110a07"/>喝不作一喝用意旨何如淨叱之趨出淨笑呼曰浙子齋後遊
<lb ed="B" n="0110a08"/>山好志忽領悟久之辭去菴居於南嶽石頭二十年不與世接
<lb ed="B" n="0110a09"/>有偈曰萬機休罷附癡憨蹤蹟時容野鹿參不脫麻衣拳作枕
<lb ed="B" n="0110a10"/>幾生夢在綠蘿菴宋崇寧元年往見龍安照禪師居於龍安最
<lb ed="B" n="0110a11"/>樂堂明年六月晦問侍者日早暮曰<note n="0110a1101" resp="CBETA" type="add">已【CB】，己【補編】</note><app n="0110a1101"><lem wit="【CB】" resp="CBETA.maha">已</lem><rdg wit="【補編】">己</rdg></app>夕笑曰我睡已覺遂寂</p></cb:div>
<lb ed="B" n="0110a12"/><cb:div type="other"><cb:mulu type="其他" level="3">宋眉州中巖寺沙門釋祖覺傳</cb:mulu><head>宋眉州中巖寺沙門釋祖覺傳<note place="inline">慧日能　南堂靜</note></head>
<lb ed="B" n="0110a13"/><p xml:id="pB27p0110a1301">釋祖覺嘉州楊氏子自幼聰慧書史過目成誦乃著書排斥釋
<lb ed="B" n="0110a14"/>氏忽惡境現前大怖悔過出家依慧日能未幾疽生膝上五年
<lb ed="B" n="0110a15"/>醫治莫愈因書華嚴合論畢夕感異夢旦即捨杖趨履如故一
<lb ed="B" n="0110a16"/>日誦至現相品曰佛身無有生而能示出生法性如虛空諸佛
<lb ed="B" n="0110a17"/>於中住無住亦無去處處皆見佛遂悟華嚴宗旨至是始登僧
<lb ed="B" n="0110a18"/>籍精究賢首宗旨盡得其奧府帥請講於千部堂而詞辯宏肆
<lb ed="B" n="0110a19"/>眾所欽服適南堂靜禪師過其門謂曰觀公講說獨步西南惜
<lb ed="B" n="0110a20"/>未解離文字相耳儻能問道方外即今之周金剛也覺欣然罷
<pb ed="B" xml:id="B27.0151.0110b" n="0110b"/>
<lb ed="B" n="0110b01"/>講南遊禪社遂依圓悟於鍾阜一日入室悟舉羅山道有言時
<lb ed="B" n="0110b02"/>踞虎頭收虎尾弟一句下明宗旨無言時覿露機鋒如同電拂
<lb ed="B" n="0110b03"/>作麼生會覺罔對於是夙夜參究忽有所省作偈呈曰家住孤
<lb ed="B" n="0110b04"/>峰頂長年半掩門自嗟身已老活計付兒孫悟未許可次日入
<lb ed="B" n="0110b05"/>室悟問昨日公案作麼生會覺擬對悟喝曰佛法不是這箇道
<lb ed="B" n="0110b06"/>理覺復留住五年愈更迷悶後於廬山棲賢閱浮山遠削執論
<lb ed="B" n="0110b07"/>云若道悟有親疏豈有旃檀林中<note n="0110b0701" resp="CBETA" type="add">卻【CB】，郤【補編】</note><app n="0110b0701"><lem wit="【CB】" resp="CBETA.maha">卻</lem><rdg wit="【補編】">郤</rdg></app>生臭草始豁然大悟遂作
<lb ed="B" n="0110b08"/>偈寄圓悟曰出林依舊入蓬蒿天網恢恢不可逃誰信業緣無
<lb ed="B" n="0110b09"/>避處<g ref="#CB33479"/>來不怕語聲高悟大喜持示眾曰覺華嚴徹矣自是諸
<lb ed="B" n="0110b10"/>方皆稱覺華嚴云上堂僧問最初威音王末後樓至佛未審參
<lb ed="B" n="0110b11"/>見甚麼人覺曰家住大梁城更問長安路僧問如何是一喝如
<lb ed="B" n="0110b12"/>金剛王寶劍覺曰血濺梵天曰如何是一喝如踞地師子覺曰
<lb ed="B" n="0110b13"/>驚殺野狐狸曰如何是一喝如探竿影草覺曰驗得你骨出曰
<lb ed="B" n="0110b14"/>如何是一喝不作一喝用覺曰直須識取把鍼人莫道鴛鴦好
<lb ed="B" n="0110b15"/>毛羽覺嘗修北宋僧史并華嚴集解金剛經註水陸齋儀若干
<lb ed="B" n="0110b16"/>卷</p></cb:div>
<lb ed="B" n="0110b17"/><cb:div type="other"><cb:mulu type="其他" level="3">宋台州釣魚臺沙門釋自回傳</cb:mulu><head>宋台州釣魚臺沙門釋自回傳</head>
<lb ed="B" n="0110b18"/><p xml:id="pB27p0110b1801">釋自回號石頭臨海人世業石工人因名之眼如盲龜不識一
<lb ed="B" n="0110b19"/>字善根內啟志慕空宗求人口授法華頗能成誦遂棄家投大
<lb ed="B" n="0110b20"/>隨供掃灑寺中令取崖石用砌階除回手不釋鎚鑿誦經不輟
<pb ed="B" xml:id="B27.0151.0111a" n="0111a"/>
<lb ed="B" n="0111a01"/>口隨見而語曰今日硿磕明日硿磕生死到來作甚折合回愕
<lb ed="B" n="0111a02"/>然設禮願聞究竟法隨令罷誦經看趙州勘婆子因緣於是念
<lb ed="B" n="0111a03"/>念參究久之一日鑿石石堅乃盡力一鎚火光迸出忽然徹悟
<lb ed="B" n="0111a04"/>即走方丈禮拜呈偈曰用盡工夫渾無巴鼻火光迸散元在這
<lb ed="B" n="0111a05"/>裏隨大喜曰子徹也復述勘破偈曰三軍不動旗閃爍老婆正
<lb ed="B" n="0111a06"/>是魔王腳趙州無柄鐵掃帚掃蕩煙塵空索索隨可之遂為薙
<lb ed="B" n="0111a07"/>染授以僧服出世住釣魚臺上堂曰參禪學道大似井底叫渴
<lb ed="B" n="0111a08"/>殊不知塞耳塞眼回避不及且如十二時中行住坐臥動轉施
<lb ed="B" n="0111a09"/>為是甚麼人使作你眼見耳聞何處不是路頭若識得路頭便
<lb ed="B" n="0111a10"/>是大解脫處方知老漢與你證明山河大地與你證明所以道
<lb ed="B" n="0111a11"/>十方薄伽梵一路涅槃門諸仁者大凡有一物當途要見一物
<lb ed="B" n="0111a12"/>當途之根源一物無處要見一物無處之根源見得根源源無
<lb ed="B" n="0111a13"/>所源所源既非何處不圓諸禪德你看老僧有甚勝你處你有
<lb ed="B" n="0111a14"/>甚不如老漢處會麼太湖三萬六千頃月在波心說向誰</p></cb:div>
<lb ed="B" n="0111a15"/><cb:div type="other"><cb:mulu type="其他" level="3">宋江寧蔣山大平興國寺沙門釋贊元傳</cb:mulu><head>宋江寧蔣山大平興國寺沙門釋贊元傳<note place="inline">法泉</note></head>
<lb ed="B" n="0111a16"/><p xml:id="pB27p0111a1601">釋贊元字普宗一字覺海姓傅氏義烏人也為雙林傅大士之
<lb ed="B" n="0111a17"/>裔三歲出家七歲為大僧受具足年十五遊遠方造石霜見慈
<lb ed="B" n="0111a18"/>明圓乃曰好好著槽廠去贊元作驢鳴明曰真法器也請為侍
<lb ed="B" n="0111a19"/>者二十年後闡法蘇臺天筆龍華白雲兄事蔣山心公心沒江
<lb ed="B" n="0111a20"/>寧府帥請居寶公道場提振宗要諸方推服丞相王安石重其
<pb ed="B" xml:id="B27.0151.0111b" n="0111b"/>
<lb ed="B" n="0111b01"/>德望奏賜章服安石致仕結廬定林山中與之蕭散林下清談
<lb ed="B" n="0111b02"/>終日元祐元年九月示寂安石痛哭為造塔焉又法泉字佛慧
<lb ed="B" n="0111b03"/>隨州時氏子居太平興國寺經營辛苦多所修建以成叢林與
<lb ed="B" n="0111b04"/>蘇東坡友善晚奉詔住大相國智海禪寺問眾曰赴智海留蔣
<lb ed="B" n="0111b05"/>山去就孰是眾未及對泉書偈曰非心非佛徒擬議得皮得髓
<lb ed="B" n="0111b06"/>漫商量臨行珍重諸禪侶門外千山正夕陽</p></cb:div>
<lb ed="B" n="0111b07"/><cb:div type="other"><cb:mulu type="其他" level="3">宋虎邱雲巖寺沙門釋清順傳</cb:mulu><head>宋虎邱雲巖寺沙門釋清順傳<note place="inline">子英　智通　慧光</note></head>
<lb ed="B" n="0111b08"/><p xml:id="pB27p0111b0801">釋清順宋至道中知州事魏庠奏改虎邱律寺為雲巖禪寺迎
<lb ed="B" n="0111b09"/>清順主之虎邱自竺道壹道生以來主法席者多崇義解至清
<lb ed="B" n="0111b10"/>始啟禪派故後學奉清為鼻祖云又子英字覺印姓懷氏錢塘
<lb ed="B" n="0111b11"/>人在母孕時惡聞羶腥生質既異不伍凡童年十五從長老希
<lb ed="B" n="0111b12"/>言出家又五年受具游方一夕夢白衣大士注琉璃瓶水與飲
<lb ed="B" n="0111b13"/>若甘露灌頂自是豁然遂得法於圓通秀公坐大法會者九雲
<lb ed="B" n="0111b14"/>巖其最後也英頎秀深靜鬚髮長數寸目光炯然如古圖中老
<lb ed="B" n="0111b15"/>僧在巖壁者與人言不離忠孝慈順開悟來學隨其根性利鈍
<lb ed="B" n="0111b16"/>淺深示以津梁故人人<g ref="#CB33479"/>信而名亦高說法三十餘年得度二
<lb ed="B" n="0111b17"/>百五十餘人政和七年七月十四日卒葬於虎邱東庵開封府
<lb ed="B" n="0111b18"/>司士曹事何安中為撰塔銘其弟子智通號法海繼主虎邱法
<lb ed="B" n="0111b19"/>席既狀其師行事請銘於何安中安中稱其扶教弘道名並其
<lb ed="B" n="0111b20"/>師東坡有遺虎邱通長老書知其聲望矣又慧光有道行賜號
<pb ed="B" xml:id="B27.0151.0112a" n="0112a"/>
<lb ed="B" n="0112a01"/>傳法慧滿大師</p></cb:div>
<lb ed="B" n="0112a02"/><cb:div type="other"><cb:mulu type="其他" level="3">宋江寧大平興國寺沙門釋慧懃傳</cb:mulu><head>宋江寧大平興國寺沙門釋慧懃傳<note place="inline">懷深</note></head>
<lb ed="B" n="0112a03"/><p xml:id="pB27p0112a0301">釋慧懃字佛鑑姓汪氏舒州人嗣五祖得度每以唯此一事實
<lb ed="B" n="0112a04"/>餘二則非真味之有省徧參名宿往來五祖之門有年政和五
<lb ed="B" n="0112a05"/>年居蔣山賜徽號紫衣政和七年十月二十八日沐浴更衣端
<lb ed="B" n="0112a06"/>坐手寫數書別故交停筆而化又懷深字慈受姓夏氏壽春人
<lb ed="B" n="0112a07"/>生之夕祥光滿舍文殊堅遙見之疑火也詰旦知鄰里生兒心
<lb ed="B" n="0112a08"/>異之往訪焉且告之故曰如此瑞徵宜善護之自後抱兒見堅
<lb ed="B" n="0112a09"/>輒笑因許出家及長遍遊方外請益鑑公乃大豁呈偈曰祗是
<lb ed="B" n="0112a10"/>舊時行履處等閒舉著便淆訛夜來一陣狂風起吹落桃花知
<lb ed="B" n="0112a11"/>幾多鑑撫掌曰者裏豈不是活祖師意後終於蔣山</p></cb:div>
<lb ed="B" n="0112a12"/><cb:div type="other"><cb:mulu type="其他" level="3">宋潼川護聖寺沙門釋居靜傳</cb:mulu><head>宋潼川護聖寺沙門釋居靜傳</head>
<lb ed="B" n="0112a13"/><p xml:id="pB27p0112a1301">釋居靜字愚丘成都楊氏子也年十四依白馬寺安慧出家聞
<lb ed="B" n="0112a14"/>南堂禪師道望往謁堂舉香嚴枯木裏龍吟話詰之靜於言下
<lb ed="B" n="0112a15"/>大悟一日堂問曰莫守寒巖異草青坐卻白雲宗不妙汝作麼
<lb ed="B" n="0112a16"/>生靜曰直須揮劍若不揮劍漁父棲巢堂矍然曰這小廝兒靜
<lb ed="B" n="0112a17"/>珍重便行後出世住東巖嘗謂眾曰參學至要不出先南堂道
<lb ed="B" n="0112a18"/>最初句及末後句透得過者一生事畢儻或未然更與你分作
<lb ed="B" n="0112a19"/>一門各各印證自心還得穩當也未弟一須信有教外別傳弟
<lb ed="B" n="0112a20"/>二知有教外別傳弟三須會無情說法與有情說法無二弟四
<pb ed="B" xml:id="B27.0151.0112b" n="0112b"/>
<lb ed="B" n="0112b01"/>須見性如觀掌中之物了了分明一一田地隱密弟五須具擇
<lb ed="B" n="0112b02"/>法眼弟六須要行鳥道玄路弟七須文武兼濟弟八須摧邪顯
<lb ed="B" n="0112b03"/>正弟九須大機大用弟十須向異類中行凡欲紹隆法種須盡
<lb ed="B" n="0112b04"/>此綱要方坐得這曲彔牀子受天下人禮拜敢與佛祖為師若
<lb ed="B" n="0112b05"/>不到恁麼田地秪向虛頭他時閻老子未放你在又偈曰十門
<lb ed="B" n="0112b06"/>綱要掌中施會得來時自有為作者不須排位次大都首尾是
<lb ed="B" n="0112b07"/>根基</p></cb:div>
<lb ed="B" n="0112b08"/><cb:div type="other"><cb:mulu type="其他" level="3">宋潭州大溈山沙門釋清旦傳</cb:mulu><head>宋潭州大溈山沙門釋清旦傳</head>
<lb ed="B" n="0112b09"/><p xml:id="pB27p0112b0901">釋清旦字慧通蓬州嚴氏子也初辭親愛即嗜空宗聞有教外
<lb ed="B" n="0112b10"/>別傳之道注念日切乃發足遠游欲投叢席時大溈山泰住德
<lb ed="B" n="0112b11"/>山謁之值泰上堂舉趙州曰臺山婆子已為汝勘破了也且道
<lb ed="B" n="0112b12"/>意在甚麼處良久曰就地撮將黃葉去入山推出白雲來旦聞
<lb ed="B" n="0112b13"/>平生疑礙釋然翌日入室泰問曰前百丈不落因果因甚墮野
<lb ed="B" n="0112b14"/>狐後百丈不昧因果因甚脫野狐旦曰好與一阬埋<note n="0112b1401" resp="CBETA" type="add">卻【CB】，郤【補編】</note><app n="0112b1401"><lem wit="【CB】" resp="CBETA.maha">卻</lem><rdg wit="【補編】">郤</rdg></app>住後上
<lb ed="B" n="0112b15"/>堂曰三脚驢子弄蹄行步步相隨不相到樹頭驚起雙鯉魚拈
<lb ed="B" n="0112b16"/>來一老一不老為憐松竹引清風其奈出門便是草因喚檀郎
<lb ed="B" n="0112b17"/>識得渠大機大用都推倒燒香勘證見根源糞掃堆頭拾得寶
<lb ed="B" n="0112b18"/>叢林浩浩謾商量勸君莫謗先師好旦之門庭嚴肅機語峻利
<lb ed="B" n="0112b19"/>故學者仰之知取法焉</p></cb:div>
<lb ed="B" n="0112b20"/><cb:div type="other"><cb:mulu type="其他" level="3">宋天台國清寺沙門釋行機傳</cb:mulu><head>宋天台國清寺沙門釋行機傳</head>
<pb ed="B" xml:id="B27.0151.0113a" n="0113a"/>
<lb ed="B" n="0113a01"/><p xml:id="pB27p0113a0101">釋行機字簡堂天台楊氏子也生知夙發趣向高邁少棄妻拏
<lb ed="B" n="0113a02"/>超然出世精窮竺典玅貫三乘竊欲離言單求直指於是慕護
<lb ed="B" n="0113a03"/>國元公道價負簦相依稍觸鉗鎚密有契證因住莞山刀耕火
<lb ed="B" n="0113a04"/>種獨處十有七年嘗有偈曰地爐無火客囊空雪似楊花落歲
<lb ed="B" n="0113a05"/>窮拾得斷蔴穿壞衲不知身在寂寥中每自視歉然輒興歎曰
<lb ed="B" n="0113a06"/>豈以住山樂吾事耶一日偶見斫樹倒地有聲忽大悟平日礙
<lb ed="B" n="0113a07"/>膺之物泮然水釋未幾適有江州圓通之命乃曰吾道行矣即
<lb ed="B" n="0113a08"/>欣然洩杖應之登座說云圓通不開生藥舖單單只賣死猫頭
<lb ed="B" n="0113a09"/>不知那個無思算喫著通身冷汗流聞者無不絕倒叢林至今
<lb ed="B" n="0113a10"/>稱焉</p></cb:div>
<lb ed="B" n="0113a11"/><cb:div type="other"><cb:mulu type="其他" level="3">澧州靈巖寺沙門釋仰安傳</cb:mulu><head>澧州靈巖寺沙門釋仰安傳<note place="inline">表自</note></head>
<lb ed="B" n="0113a12"/><p xml:id="pB27p0113a1201">釋仰安未知所出生而穎異幼年舍俗既圓顱頂慕最上乘精
<lb ed="B" n="0113a13"/>謹律儀耽遊講肆久而棄之遂入佛果勤公之室時大溈泰為
<lb ed="B" n="0113a14"/>座元昕夕扣之頓領玄旨後泰住持德山命安詣佛果且付以
<lb ed="B" n="0113a15"/>書果見問千里馳騁不辱宗風公案現成如何通信安曰覿面
<lb ed="B" n="0113a16"/>相呈更無回互果曰此是德山底那個是上座底曰豈有弟二
<lb ed="B" n="0113a17"/>人果曰背後伊誰安即進書果笑稱作家次至僧堂前捧書問
<lb ed="B" n="0113a18"/>訊首座座曰玄沙白紙此自何來安曰久默斯要不務速說今
<lb ed="B" n="0113a19"/>日拜呈幸希一覽座便喝安曰作家首座座又喝安以書便打
<lb ed="B" n="0113a20"/>座擬議安曰未明三八九不免自沈吟又一擊之曰接時佛果
<pb ed="B" xml:id="B27.0151.0113b" n="0113b"/>
<lb ed="B" n="0113b01"/>佛眼同座見之果曰打我首座死了也眼曰官馬廝踢有何憑
<lb ed="B" n="0113b02"/>據安曰說甚官馬廝踢正是龍象蹴踏也果喚安至前曰我五
<lb ed="B" n="0113b03"/>百人首座汝為何犯之安曰和尚也須如是果顧佛眼吐舌眼
<lb ed="B" n="0113b04"/>曰未在卻問曰空手把鋤頭話意作麼生安鞠躬曰所供是實
<lb ed="B" n="0113b05"/>眼笑曰元來是屋裏人又往五祖山通書於表自自曰書裏說
<lb ed="B" n="0113b06"/>箇甚麼安曰文彩已彰曰畢竟說甚麼安曰當陽揮寶劍自喚
<lb ed="B" n="0113b07"/>曰近前來我不識字安曰莫詐敗好自顧侍者曰是那裏僧曰
<lb ed="B" n="0113b08"/>曾在和尚會下去自曰怪得恁麼活頭安曰被和尚鈍置來自
<lb ed="B" n="0113b09"/>將書於香爐熏曰南無三曼多安近前彈指自便開書自是聲
<lb ed="B" n="0113b10"/>播四方而不辱泰使命未幾出主靈巖衲子輻輳拈推豎拂大
<lb ed="B" n="0113b11"/>有古風</p></cb:div>
<lb ed="B" n="0113b12"/><cb:div type="other"><cb:mulu type="其他" level="3">宋江州圓通寺沙門釋道旻傳</cb:mulu><head>宋江州圓通寺沙門釋道旻傳</head>
<lb ed="B" n="0113b13"/><p xml:id="pB27p0113b1301">釋道旻賜號圓機興化蔡氏子也母夢吞摩尼珠而生五歲不
<lb ed="B" n="0113b14"/>履不言一日母入西明寺抱兒見佛置於蒲團遽趣合掌作禮
<lb ed="B" n="0113b15"/>隨聲稱南無佛見者大異之稍壯宦學大梁忽焉棄去依景德
<lb ed="B" n="0113b16"/>寺德禪出家得度徧扣禪林皆得染指後親溈山喆無所入謁
<lb ed="B" n="0113b17"/>泐潭乾公具陳所得潭不為印可一日潭舉世尊拈花迦葉微
<lb ed="B" n="0113b18"/>笑話問之不契侍潭行次潭以杖架肩長噓曰會麼旻擬對潭
<lb ed="B" n="0113b19"/>朴之有頃復拈草示之曰是甚麼亦擬對潭又喝之於是頓悟
<lb ed="B" n="0113b20"/>玄旨便作拈花勢曰這回瞞旻上座不得也潭曰便道旻曰南
<pb ed="B" xml:id="B27.0151.0114a" n="0114a"/>
<lb ed="B" n="0114a01"/>山起雲北山下雨即禮三拜潭首肯印之後開法於灌溪遷圓
<lb ed="B" n="0114a02"/>通學者宗之如川赴海朝廷聞其道錫以命服並圓機之號於
<lb ed="B" n="0114a03"/>是遐邇欽化人被其澤未詳所終</p></cb:div>
<lb ed="B" n="0114a04"/><cb:div type="other"><cb:mulu type="其他" level="3">宋隆興雲巖寺沙門釋天遊傳</cb:mulu><head>宋隆興雲巖寺沙門釋天遊傳</head>
<lb ed="B" n="0114a05"/><p xml:id="pB27p0114a0501">釋天遊字典牛成都鄭氏子也幼習儒業穎俊逸倫儕輩推重
<lb ed="B" n="0114a06"/>初試郡庠復試梓州二處皆與貢籍懼不敢承遂竄名出關適
<lb ed="B" n="0114a07"/>王山谷西還見其風骨不凡談論超卓邀與同舟策往廬山削
<lb ed="B" n="0114a08"/>髮不易舊名首參死心不契依湛堂準於泐潭一日湛堂普說
<lb ed="B" n="0114a09"/>曰諸人苦苦就準上座覔佛法遂拊膝曰會麼雪上加霜又拊
<lb ed="B" n="0114a10"/>膝曰若也不會豈不見乾峰示眾曰舉一不得舉二放過一著
<lb ed="B" n="0114a11"/>落在第二天遊聞之脫然悟入出世於雲蓋遷雲巖說法有湛
<lb ed="B" n="0114a12"/>堂之風嘗和忠道者牧牛頌曰兩角指天四腳著地拽斷鼻繩
<lb ed="B" n="0114a13"/>牧甚屎屁張無盡見之甚為擊節因退雲巖過廬山而棲賢主
<lb ed="B" n="0114a14"/>者意不欲納乃故曰老老大大正是質庫中典牛耶天遊遂述
<lb ed="B" n="0114a15"/>偈曰質庫何曾解典牛秪緣價重實難酬想君本領無多子畢
<lb ed="B" n="0114a16"/>竟難禁這一頭竟去庵於武寧匾曰典牛則終其身不出年近
<lb ed="B" n="0114a17"/>百歲而告寂焉徑山塗毒見時九十三矣</p></cb:div></cb:div>
</cb:div></body></text></TEI>