<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-git/xml-p5a/master/schema/cbeta-p5a.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="J27nB194">
<teiHeader>
	<fileDesc>
		<titleStmt>
			<title level="s">Jiaxing Canon (Shinwenfeng Edition)</title>
			<title level="s" xml:lang="zh-Hant">嘉興大藏經（新文豐版）</title>
			<title level="m" xml:lang="zh-Hant">昭覺丈雪醉禪師語錄</title>
			<title>Jiaxing Canon (Shinwenfeng Edition), Electronic version, No. B194 昭覺丈雪醉禪師語錄</title>
			<title xml:lang="zh-Hant">嘉興大藏經（新文豐版）數位版, No. B194 昭覺丈雪醉禪師語錄</title>
			<author>清 通醉說　徹綱等編</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>單卷版 XML TEI P5b</edition>
		</editionStmt>
		<extent>10卷</extent>
		<publicationStmt>
			<idno type="CBETA">
				<idno type="canon">J</idno>.<idno type="vol">27</idno>.<idno type="no">B194</idno>
			</idno>
			<distributor>
				<name>財團法人佛教電子佛典基金會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2025-01-30 02:11:07 +0800</date>
		</publicationStmt>
		<sourceDesc>
			<bibl>嘉興大藏經（新文豐版）</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Input by CBETA(first version), Input by CBETA(second version), Part of text as provided by LINDEN, Punctuated text as provided by Mr. Chen Bo-Xun</p>
			<p xml:lang="zh-Hant" cb:type="ly">CBETA 人工輸入（版本一），CBETA 人工輸入（版本二），LINDEN 大德提供部份經文，陳伯勳大德提供新式標點</p>
		</projectDesc>
		<editorialDecl>
			<punctuation resp="CBETA"><p>新式標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.orig">【嘉興】</witness>
						<witness xml:id="wit.cbeta">【CB】</witness>
					</listWit>
				</tagUsage>
			</namespace>
		</tagsDecl>
			</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
		<change when="2008-08-29T12:13:19">
			Zhou Bang-Xin (ed.) Created initial TEI XML version with BASICX.BAT
		</change>
	</revisionDesc>
</teiHeader>
<text><body>
<cb:mulu level="1" type="其他">住順慶府毘盧山鶴乘寺</cb:mulu>
<milestone n="4" unit="juan"/>
<pb n="0323c" ed="J" xml:id="J27.B194.0323c"/>
<lb n="0323c01" ed="J"/><cb:mulu n="4" type="卷"></cb:mulu><cb:juan n="4" fun="open"><cb:jhead>昭覺丈雪醉禪師語錄卷第四</cb:jhead></cb:juan>
<lb n="0323c02" ed="J"/><byline cb:type="editor">嗣法門人徹巖等編</byline>
<lb n="0323c03" ed="J"/><cb:div type="other"><cb:mulu level="1" type="其他">住成都府昭覺寺</cb:mulu><head>住成都府昭覺寺</head>
<lb n="0323c04" ed="J"/><p xml:id="pJ27p0323c0401">癸卯中元日，為圓悟佛果大和尚設供，上堂。「乾坤作
<lb n="0323c05" ed="J"/>殿，碧落為門。星辰似陛，日月如燈。沒量漢子，於中開
<lb n="0323c06" ed="J"/>單展缽；無位真人，向此轉大法輪。一味斬釘截鐵，弗
<lb n="0323c07" ed="J"/>事簸土揚塵。纖細不容渾圇，拈出法王法令。覿面施
<lb n="0323c08" ed="J"/>行歷歷，鋪舒本有重重。後學準繩，是我圓悟大和尚
<lb n="0323c09" ed="J"/>所證、所行之行業。不肖遠孫通醉，誤入此際，忝作裔
<lb n="0323c10" ed="J"/>苗。法上古之規，典生佛之案，弗敢另外生枝，單為當
<lb n="0323c11" ed="J"/>陽直指。吾祖五百餘年未了公案，今為現前大眾一
<lb n="0323c12" ed="J"/>時酬卻了也。」復以拄杖橫按，云：「照顧眉毛。」</p>
<lb n="0323c13" ed="J"/><p xml:id="pJ27p0323c1301">幀前拈香，云：「函蓋統御曰天，周乘固載曰地。位育極
<lb n="0323c14" ed="J"/>矣，尚有欹傾不齊之則。威光普照曰日，圓明皎潔曰
<lb n="0323c15" ed="J"/>月。精華至矣，猶有晦明代謝之殊。」遂拈香，云：「者箇該
<lb n="0323c16" ed="J"/>天地，齊物我，貫古今，偕日月，爇向爐中，供養開山圓
<lb n="0323c17" ed="J"/>悟佛果大和尚。」次拈云：「此是第二瓣香，深明第一義
<lb n="0323c18" ed="J"/>諦。認作第一，卻又落在第二。正與麼時，兩手陳向爐
<lb n="0323c19" ed="J"/>中，永作人天閥閱。」</p>
<lb n="0323c20" ed="J"/><p xml:id="pJ27p0323c2001">結制，上堂。拈香祝　聖畢，再拈，云：「此瓣香，翻人天窠
<lb n="0323c21" ed="J"/>臼，越祖佛規閫。爇向爐中，供養
<lb n="0323c22" ed="J" type="honorific"/>本師破山大和尚，用酬法乳。」斂衣。白椎竟，師云：「翦茅
<lb n="0323c23" ed="J"/>縛棘到雲除，劫過川原體自如。千古祖庭推上國，歸
<lb n="0323c24" ed="J"/>來重整舊規模。」震威一喝，云：「應如是住，如是行。今乃
<lb n="0323c25" ed="J"/>洞陰大帝降誕之日，亦醉上座母難之辰，諸方禁足
<lb n="0323c26" ed="J"/>之期，昭覺結制之始。幸我離指、淡竹二兄出雲降重，
<lb n="0323c27" ed="J"/>光被石泉。眾等或出或入，於此光中現受用身。上至
<lb n="0323c28" ed="J"/>諸佛，下及群蟻，於此光中，折旋俯仰。大眾，還識此光
<lb n="0323c29" ed="J"/>也無？蟠桃樹，三千年，一度花，一度實。」復呈拄杖，云：「此
<lb n="0323c30" ed="J"/>子已三偷矣。諸公未度駟馬橋已露布了也，那待入
<pb n="0324a" ed="J" xml:id="J27.B194.0324a"/>
<lb n="0324a01" ed="J"/>法堂揚眉側耳？或未如是，且向長連床上看是甚麼？」</p>
<lb n="0324a02" ed="J"/><p xml:id="pJ27p0324a0201">小參。云：「洪爐大啟，冶玉火鋀。百鍊精金，也須再鍛。庶
<lb n="0324a03" ed="J"/>令照天照地，致雨吹風，坐斷十方，周遮一切，為人天
<lb n="0324a04" ed="J"/>之梁棟，作佛祖之舟航。設使逗彩觀光，團鐵翻成零
<lb n="0324a05" ed="J"/>碎，不惟自欺，終合虛度。中有不虛度者，來方丈裏通
<lb n="0324a06" ed="J"/>箇消息。」</p>
<lb n="0324a07" ed="J"/><p xml:id="pJ27p0324a0701">上堂。云：「今朝十四，明日十五。乾坤歷數，嚴寒莽鹵。霜
<lb n="0324a08" ed="J"/>裂地皮枯，雪掩柴門堡。惟有南山松柏奕青青，西澗
<lb n="0324a09" ed="J"/>梅脣將欲吐。無情尚也傲寒枝，汝等猶遭時令使。」</p>
<lb n="0324a10" ed="J"/><p xml:id="pJ27p0324a1001">上堂。豎拄杖，云：「者箇物事，包天裹地。乳聖胎凡，吞吐
<lb n="0324a11" ed="J"/>有無，充塞萬象，水火以之而焚山透海，岷峨以之而
<lb n="0324a12" ed="J"/>射露穿雲；大人以之利用，黎庶以之安身；沙界以之
<lb n="0324a13" ed="J"/>位育，祖佛以之利生。九流之肄業，六趣之沉淪，為三
<lb n="0324a14" ed="J"/>有之城塹，百靈之洞府。」遂擲拄杖，云：「大眾有力者拾
<lb n="0324a15" ed="J"/>取。」</p>
<lb n="0324a16" ed="J"/><p xml:id="pJ27p0324a1601">鹿門彭居士請上堂。「今日說話，不循理情；問晴答雨，
<lb n="0324a17" ed="J"/>問雨答晴。此去樊城三千里，水路不過半月程。撞著
<lb n="0324a18" ed="J"/>賣笊篱漢子，十文大光錢買上一箇，撈盡海宇金鱗。
<lb n="0324a19" ed="J"/>習鑿齒頭折卻，龐婆石裏隱身。舉步踏翻區宇，據床
<lb n="0324a20" ed="J"/>坐斷乾坤。」復舉：「一官參仰山。山問：『官居何位？』云：『推官。』
<lb n="0324a21" ed="J"/>山拈起拂子，云：『試推者箇看。』官無語。令一眾下語，總
<lb n="0324a22" ed="J"/>不契。三聖不安，在涅槃堂將息。仰令侍者請下語，聖
<lb n="0324a23" ed="J"/>云，但道：『和尚今日有事。』仰云：『有甚麼事？』聖云：『再犯不
<lb n="0324a24" ed="J"/>容。』」師云：「當時昭覺若作官，奪拂子而出。管教小釋迦
<lb n="0324a25" ed="J"/>有手縮不得。」</p>
<lb n="0324a26" ed="J"/><p xml:id="pJ27p0324a2601">上堂。問：「拄杖未出方丈時如何？」師云：「霜花已結枯梢
<lb n="0324a27" ed="J"/>上，又被金烏啄半邊。」進云：「出方丈時如何？」師云：「踏碎
<lb n="0324a28" ed="J"/>滿徑煙雲，露出一堂風月。」進云：「獨坐大雄峰時如何？」
<lb n="0324a29" ed="J"/>師云：「老僧不向者裏屙。」乃云：「一法若有，毘盧墮在凡
<lb n="0324a30" ed="J"/>夫；萬法若無，普賢失其境界。」側掌，云：「此是一，不可以
<pb n="0324b" ed="J" xml:id="J27.B194.0324b"/>
<lb n="0324b01" ed="J"/>智知，不可以識識。若以智知，知是妄覺，不能證元初
<lb n="0324b02" ed="J"/>本體；若以識識，識是根塵，未出聖凡窠臼。眾兄弟，還
<lb n="0324b03" ed="J"/>識毘盧麼？落七落八。」</p>
<lb n="0324b04" ed="J"/><p xml:id="pJ27p0324b0401">晚參。云：「做箇禪和子，先要立遠大志。形端必影正，內
<lb n="0324b05" ed="J"/>肅必外嚴。如東作適時，西成必實，有實則歷年而不
<lb n="0324b06" ed="J"/>曲。禪參須趁少，歷廣必行圓，行圓吐氣便驚群。設艸
<lb n="0324b07" ed="J"/>艸承當，猶居道外，不能洞當人，全體大用，少有推托，
<lb n="0324b08" ed="J"/>非吾種草。上須稟師承，下不負悟解，開口充塞太虛，
<lb n="0324b09" ed="J"/>掉臂搖動海宇。若不然者，被寒暑擺撥、時令易移。參。」</p>
<lb n="0324b10" ed="J"/><p xml:id="pJ27p0324b1001">上堂。云：「乾坤歷數，廿稔浮荒。瓊華吐秀，沙界呈祥。香
<lb n="0324b11" ed="J"/>覆百億山河，深明今日之事。渾圇無縫罅，神斧劈不
<lb n="0324b12" ed="J"/>開。蓋載今時，作將來眼。」</p>
<lb n="0324b13" ed="J"/><p xml:id="pJ27p0324b1301">晚參。云：「今日諸方論禪語道、說玅談玄，塞滿眾兄弟
<lb n="0324b14" ed="J"/>布袋。昭覺沒許多閒工，作如是公幹。」遂豎拳，云：「單單
<lb n="0324b15" ed="J"/>秖有者箇，權為供養。」</p>
<lb n="0324b16" ed="J"/><p xml:id="pJ27p0324b1601">元旦，上堂。云：「時臨元旦，歲屆甲辰。日月雙推，乾坤合
<lb n="0324b17" ed="J"/>轍。塵沙剎土，知有此辰。艸木昆蟲，乘斯啟蟄。山川新
<lb n="0324b18" ed="J"/>面目，霜葉點春衣。林林總總，露無生之正眼；法法頭
<lb n="0324b19" ed="J"/>頭，展物外之宏猷。捩轉懸關，抑揚本分。」</p>
<lb n="0324b20" ed="J"/><p xml:id="pJ27p0324b2001">崇慶州王刺史請上堂。「新年佛法，舉必全彰。眴目即
<lb n="0324b21" ed="J"/>是，遍界呈祥。雪點梅胝寒噴玉，煙村柳眼看晴霜。譙
<lb n="0324b22" ed="J"/>周喫酒姜維醉，濯錦江頭風月長。」</p>
<lb n="0324b23" ed="J"/><p xml:id="pJ27p0324b2301">解制，上堂。「龜毛繩結漫天網，兔角杖支南斗雲，一任
<lb n="0324b24" ed="J"/>往來游刃客，切忌踏著嶺頭繩。眾兄弟若也踏著，橫
<lb n="0324b25" ed="J"/>身天外，獨步大方。東勝身州打供，西瞿耶尼赴齋，北
<lb n="0324b26" ed="J"/>鬱單越展被，南閻浮提噇眠。若作佛法商量，依然未
<lb n="0324b27" ed="J"/>出門限。」</p>
<lb n="0324b28" ed="J"/><p xml:id="pJ27p0324b2801">祖院掃塔，上堂。「劫雲初醒浪微開，為掃先人塔廟來，
<lb n="0324b29" ed="J"/>煮雨炊風陳蔬供，石頭瓦礫上安排。既有如是施設，
<lb n="0324b30" ed="J"/>更聽當陽直指。」以杖置左手，云：「此是醉上座三十年
<pb n="0324c" ed="J" xml:id="J27.B194.0324c"/>
<lb n="0324c01" ed="J"/>前學得底。」復置右手，云：「此是三十年後用得底。」復操
<lb n="0324c02" ed="J"/>蜀音：「哩囉囉囉囉哩，大眾還聞麼？一段還鄉曲，為語
<lb n="0324c03" ed="J"/>故鄉人。」</p>
<lb n="0324c04" ed="J"/><p xml:id="pJ27p0324c0401">上堂。「時當驚蟄節，萬物資生始，古木與寒嚴，意注伊
<lb n="0324c05" ed="J"/>取與。倔強惟有姜太公，釣盡煙波弗用餌，縱值弋人
<lb n="0324c06" ed="J"/>捕得來，非熊非羆之可擬。獨踞漁臺第一山，海枯石
<lb n="0324c07" ed="J"/>爛而已矣。」</p>
<lb n="0324c08" ed="J"/><p xml:id="pJ27p0324c0801">上堂。拈起香，云：「者箇物事，始於天地未有之先，宇宙
<lb n="0324c09" ed="J"/>初分之際，經綸萬有，磐礡八荒，為佛祖之心宗，人天
<lb n="0324c10" ed="J"/>之眼目。大眾還識麼？磕破髑髏。」</p>
<lb n="0324c11" ed="J"/><p xml:id="pJ27p0324c1101">上堂。「華嚴境界，風柯吐舌，野谷搖脣，童子南詢，枯椿
<lb n="0324c12" ed="J"/>發幹，寒巖峭立。此猶是事法界，未是理法界。若是理
<lb n="0324c13" ed="J"/>事無礙法界，德雲常在玅高峰，瞿目仙人行腳畢。」</p>
<lb n="0324c14" ed="J"/><p xml:id="pJ27p0324c1401">嬾石首座上雞足，上堂。「春燒岳色，水皺溪文，亂木縈
<lb n="0324c15" ed="J"/>迂，群葩吐艷。鞭搖雞足之露，馬囓昆明之冰。千尺寒
<lb n="0324c16" ed="J"/>巖，萬年耳海。為造飲牛之岸，乃縛月莖之槎。煙山煙
<lb n="0324c17" ed="J"/>水為求賢，萬里雲邊翠色妍。大好聯成詩一首，韻高
<lb n="0324c18" ed="J"/>星月嶺頭懸。」</p>
<lb n="0324c19" ed="J"/><p xml:id="pJ27p0324c1901">立僧，上堂。「鵬羽未成，光凌九萬；蛟猶在穴，氣塞八荒。
<lb n="0324c20" ed="J"/>即也如垂天之雲，奉時似擊浪之鯉。乘除物我，覆幬
<lb n="0324c21" ed="J"/>坤維，掃蕩劫灰，浮游性海。立開遮不二之門，吐威音
<lb n="0324c22" ed="J"/>那畔之霧。大眾，還知此物麼？滅吾宗者，乃此子耳。」</p>
<lb n="0324c23" ed="J"/><p xml:id="pJ27p0324c2301">結制，上堂。遂拈拄杖，云：「金錍在手，剔出物我矇翳，展
<lb n="0324c24" ed="J"/>拓野老家風。賣弄不生滅法，縱橫機句，焯爚古今。若
<lb n="0324c25" ed="J"/>也病在膏肓，恰好投鍼入骨。」復震威一喝，云：「來年更
<lb n="0324c26" ed="J"/>有新條在，羅睺羅兒唱楚歌。」下座。</p>
<lb n="0324c27" ed="J"/><p xml:id="pJ27p0324c2701">上堂。遂豎拳，云：「撐拄化門，全憑者箇。喚作者箇，依然
<lb n="0324c28" ed="J"/>是錯。」復舉：「遵布衲訪韶山遇諸途，而譚鋒似矢，變化
<lb n="0324c29" ed="J"/>如雷，迅速如石火電光，逗湊似青雲吐日。不落圈繢，
<lb n="0324c30" ed="J"/>那墮有無。古今宗師，呼為絕唱。今峨山紫芝法侄，親
<pb n="0325a" ed="J" xml:id="J27.B194.0325a"/>
<lb n="0325a01" ed="J"/>座敦請老僧，以助其誠。且不似韶山布衲，遍地葛藤，
<lb n="0325a02" ed="J"/>而絆往來腳趾。聽取一頌：十里荒屯蓑笠翁，橫機獨
<lb n="0325a03" ed="J"/>創亂煙中。晴風吹出峨眉月，半照河山半照松。」</p>
<lb n="0325a04" ed="J"/><p xml:id="pJ27p0325a0401">上堂。「凡所拈提，東語西話，一滴水，一滴凍，而四眾又
<lb n="0325a05" ed="J"/>作滴水、滴凍會。直眼看來。錯！咳唾掉臂，應物乘除，霜
<lb n="0325a06" ed="J"/>嚴雪嚴，而四眾又作霜嚴雪嚴會。是又錯。大眾，此二
<lb n="0325a07" ed="J"/>錯是大眾錯？是老僧錯？中有一錯，能使須彌岋嶪，海
<lb n="0325a08" ed="J"/>水騰波，上與祖佛定綱宗，下與兒孫作龜鑑。」良久，高
<lb n="0325a09" ed="J"/>聲云：「錯！錯！」</p>
<lb n="0325a10" ed="J"/><p xml:id="pJ27p0325a1001">上堂。僧問：「九旬禁足即不問，千秋句子作麼生？」師云：
<lb n="0325a11" ed="J"/>「垂簾起手，促膝談玄。」進云：「霜花吐屑因山僻，收拾爐
<lb n="0325a12" ed="J"/>柴整舊衣。」師云：「非汝境界。」進云：「父母未生前，本來無
<lb n="0325a13" ed="J"/>雜染。如今猶有穿衣、喫飯事。」師云：「好箇鐵鎚！秖是無
<lb n="0325a14" ed="J"/>孔。」乃云：「吾今五十有六，觸事全無諱忌。問答非關應
<lb n="0325a15" ed="J"/>詶，展開便是捏聚。雖嬰湯火劫雲，幸離飛砂走石。而
<lb n="0325a16" ed="J"/>今得坐披衣，撥置石頭瓦礫。擊碎滿目虛空，種植無
<lb n="0325a17" ed="J"/>陰陽地。半節笤帚柄兒，常拈在手不釋。蕩埽剩水殘
<lb n="0325a18" ed="J"/>山，露出堯天舜日。堂堂弗照綺羅筵，翩翩獨燭逃亡
<lb n="0325a19" ed="J"/>室。」復舉：「燕趙二王訪趙州，王云：『請和尚受記。』州云：『願
<lb n="0325a20" ed="J"/>大王與老僧齊年。』而從者詬之。王曰：『此非世壽。』從者
<lb n="0325a21" ed="J"/>始息。今設有人請老僧受記，但豎拳云：『急薦取。』」下座。
<lb n="0325a22" ed="J"/>普請，上堂。問：「疏鐘再振，法鼓三敲，龍象縱橫，請師答
<lb n="0325a23" ed="J"/>話。」師云：「土居三十載，無有不親人。」進云：「人人都是玲
<lb n="0325a24" ed="J"/>瓏漢，謂甚於斯聽不真？」師云：「寒氣凝虛碧，凍雲下嶺
<lb n="0325a25" ed="J"/>來。」進云：「恁麼則罕言吞宇宙，棒雨灑虛空。」師云：「著。」問：
<lb n="0325a26" ed="J"/>「急水灘頭快打毬時如何？」師云：「苦碌碌地。」進云：「風恬
<lb n="0325a27" ed="J"/>浪靜聻？」師云：「無你棲泊處。」復呈拄杖，云：「滄桑變幻以
<lb n="0325a28" ed="J"/>來，世上多少人錯認者箇為拄杖子，故老僧萬里南
<lb n="0325a29" ed="J"/>歸蒲團、禪板、憩苫塊間。且喜龍象頡頏，而營興佛宇，
<lb n="0325a30" ed="J"/>晨昏拮据，有勞神用。眾兄弟不辭千里而來，故不當
<pb n="0325b" ed="J" xml:id="J27.B194.0325b"/>
<lb n="0325b01" ed="J"/>動靜。憶昔溈山開田、仰山插鍬、生公列石、歸宗燒畬，
<lb n="0325b02" ed="J"/>看者夥漢，大用現前，不存軌則，以暢本懷為日用事。
<lb n="0325b03" ed="J"/>謂藏身處沒蹤跡，沒蹤跡處莫藏身。大眾，欲識老古
<lb n="0325b04" ed="J"/>錐立地處，打鼓普請看。」</p>
<lb n="0325b05" ed="J"/><p xml:id="pJ27p0325b0501">中丞張護法入山，請上堂。「欲建重樓，備木為本。超宗
<lb n="0325b06" ed="J"/>越格，仗庇金湯。時，撫臺張公大護法輿蓋親臨，作大
<lb n="0325b07" ed="J"/>施主，捐金、設供、飯佛及僧。醉上座因齋慶讚，直打葛
<lb n="0325b08" ed="J"/>藤，用申法愛。日南長至，寒風觱發，露結為霜，雨凝成
<lb n="0325b09" ed="J"/>雪。多少途路人，默默頌其德。惟有枯椿分外親，長年
<lb n="0325b10" ed="J"/>兀兀伴松柏。」</p>
<lb n="0325b11" ed="J"/><p xml:id="pJ27p0325b1101">豎佛殿，上堂。「莖艸建剎，亙古亙今。落葉歸根，全理全
<lb n="0325b12" ed="J"/>事。錦江蘭若，昭覺祖庭。池見井參，階馴駟馬。穴天帶
<lb n="0325b13" ed="J"/>岷峨之奇，形勝締竺乾之俊。擒猊捉兕，代不乏人，甲
<lb n="0325b14" ed="J"/>乙以來，屬為灰壤。幸撫臬道府捐俸，鼎新佛王大殿，
<lb n="0325b15" ed="J"/>悠也久也，遐懋流芳，今之古之，裔苗挺秀。」復振聲云：
<lb n="0325b16" ed="J"/>「麟趾鳳毛穴，越樣一機匡。」</p>
<lb n="0325b17" ed="J"/><p xml:id="pJ27p0325b1701">解制，上堂。「問如雲興，答似雨點，猶落今時，風力所轉。
<lb n="0325b18" ed="J"/>收卻鍵鎚，歇下爐韝，不問鍛鍊幾許人，秖要言前機
<lb n="0325b19" ed="J"/>似電。兩序頭首執事，吩付門頭，大啟門兩扇，放出者
<lb n="0325b20" ed="J"/>夥牛兒、馬子，騰踏當機，不致霜花空散漫，元宵定是
<lb n="0325b21" ed="J"/>正月半。」</p></cb:div>
</body></text></TEI>